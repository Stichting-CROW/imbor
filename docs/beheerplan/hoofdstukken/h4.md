# Tactiek

## Community
Naast de formele beheerorganisatie van het IMBOR waar de primaire stakeholders vertegenwoordigd zijn en sturing geven aan de ontwikkeling vanuit de praktijk vormt zich langzaam ook een community van eindgebruikers van het IMBOR. 

CROW stimuleert iedereen die in het domein van IMBOR werkt om deel te nemen aan de ontwikkeling en geeft daarvoor de mogelijkheid via een open platform als GitHUB. Alle gebruikers kunnen hier een gratis account aanmaken en Isuse's melden of daarop reageren. Op deze manier is het niet alleen een formele aangelegenheid van professionals in de beheerorganisatie maar voor iedereen toegankelijk om deel te nemen.

De verwachting is dat de community groeit naarmate het gebruik toe neemt. Voor de IMBOR community worden regelmatig IMBOR-bijeenkomsten georganiseerd, cursussen ontwikkeld en andere communicatiemiddelen ingezet. De IMBOR community wordt ook actief geraadpleegd bij de tervisielegging van de toekomstige versies van IMBOR. Op deze manier zijn ze ook formeel betrokken bij de beheerorganisatie.

## Adoptie en erkenning

Het IMBOR is op dit moment nog een niet verplichte open standaard. Het gebruik van het IMBOR wordt wel aangeraden door de [VNG](https://www.vngrealisatie.nl/producten/gebruik-bgt-bij-openbare-ruimte) om de administratieve gegevens over te beheren objecten in de buitenruimte te uniformeren en de uitwisseling tussen beheer openbare ruimte (BOR) en BGT zo optimaal mogelijk in te richten. Het CROW heeft hiervoor ook de nodige faciliteiten ingericht zodat IMBOR ook geimplementeerd kan worden.

Een steeds groter groeiende groep van primaire stakeholders (Vooral gemeenten) hebben de samenwerking gezocht om de ontwikkeling van IMBOR te versnellen en de adoptie te vergroten. Dit uit zich door IMBOR ook standaard op te nemen in aanbestedingsvraagstukken en financiering te bieden voor een professioneel beheer van IMBOR. Daarnaast is er een programma [DOOR](https://www.crow.nl/Onderwerpen/Assetmanagement-en-beheer-openbare-ruimte/Data-en-informatie/core-borius/) opgestart om uniforme gegevensuitwisseling in de hele keten te bevorderen.

Het doel is om IMBOR op de "Pas toe of leg uit" lijst te laten komen zodat de adoptie en erkenning bevordert wordt en de businesscases die aan IMBO ten grondslag liggen meer hun weg kunnen vinden.

## Rechtenbeleid

Het IMBOR wordt gepubliceerd onder Creative Common licenties (CC). De Creative Commons licenties zijn een wereldwijde standaard voor het in licentie geven van auteursrechtelijke werken voor niet-commercieel gebruik en ook de reikwijdte verder gaat dan louter auteursrechten. Creative Commons licenties geven de mogelijkheid om te bepalen in welke mate anderen auteursrecht mogen uitoefenen – zoals het recht van anderen om het werk te kopiëren, te verspreiden, met anderen te delen of het werk te bewerken en/of er geld mee te verdienen. Het aanbieden van werk onder een Creative Commons licentie betekent niet dat auteursrechten opgegeven worden, maar dat gekozen is om, aan wie er maar gebruik van wil maken, op voorhand bepaalde gebruiksrechten te verlenen, waarvoor die gebruiker anders expliciet toestemming zou moeten vragen. Zo kan worden bepaald in welke mate zijn of haar werk verder verspreid mag worden, en onder welke voorwaarden dit mag.

Op basis van vier bouwstenen zijn er in totaal zes verschillende Creative Commons licenties. Op internet is de samenvatting en de volledige [licentietekst](https://creativecommons.org/share-your-work/cclicenses/) van de betreffende licentie te vinden.

Voor open-standaarden in de fysieke leefomgeving is door CROW gekozen voor de variant CC BY-ND (Naamsvermelding-Geen Afgeleide Werken). Het auteursrecht blijft hierbij rusten bij CROW. Zij behoudt op deze wijze de zeggenschap over de ter beschikking gestelde werken. CROW bepaalt de spelregels die van kracht zijn op de gegeven licenties. Houdt men zich niet aan de spelregels dan is dit een inbreuk op de auteursrechten.

<b>Gebruik Creative Commons licentie</b>
Creative Commons licenties worden in drie verschillende formats geleverd: de commons-overeenkomst (voor iedereen leesbaar), de juridische overeenkomst (voor juristen leesbaar); en de metadata (voor machines leesbaar). Er hoeft niets ondertekend te worden om Creative Commons Licenties te gebruiken.
De vermelding van de iconen is niet verplicht, maar puur ter visuele herkenning en zijn op zichzelf geen juridische tool. Daarachter staat de tekst die aangeeft dat dit werk onder deze licentie valt, het is verplicht dit in tekst aan te geven. Daarbij moet de url vermeld staan (uitgeschreven bij printversies) die verwijst naar de volledige licentie. Voor de licentie die CROW gekozen heeft is dat <b>[CC BY-ND 4.0 DEED](https://creativecommons.org/licenses/by-nd/4.0/)</b>. In een publicatie die voor druk bedoelt is moet deze link dan ook uitgeschreven staan. 
Een vermeldign kan in de voetnoot of op een van de eerste pagina’s komen.  In een pdf wordt dit een hyperlink. Een verwijzing naar deze licentie is genoeg. Je hoeft verder nergens geregistreerd te staan.

## Architectuur
IMBOR heeft heldere architectuuruitgangspunten die zijn beschreven in de [IMBOR Technische documentatie](https://docs.crow.nl/imbor/techdoc/). De methoden die worden gebruikt en de regels die zijn toegepast bij het ontwerp van de standaard zijn hierin helder beschreven en voor iedereen toegankelijk. Deze sluiten ook aan bij de landelijke gebruikelijke architectuurprincipes zodat IMBOR aansluit bij de principes en regels van andere landelijke en internationale standaarden.

Om helder te maken <i>hoe</i> IMBOR is opgebouwd zijn ook de [modelleerregels](https://docs.crow.nl/imbor/modelleerregels/) beschreven en vrij toegankelijk. Op deze manier kunnen modelleurs met IMBOR aan de slag en deze volgens dezelfde regels uitbreiden. 

## Kwaliteitsbeleid benchmarking
De inhoudelijke kwaliteit van het IMBOR wordt getoetst door de expertcommissies per vakdiscipline. Zij beoordelen of de juist objecttypen, attributen en domeinwaarden zijn gekozen en toepasbaar zijn. Deze commissies zorgen er ook voor dat de kwaliteit bij een veranderende (fysieke) omgeving in tact blijft en aan blijft sluiten bij de praktijk.

De modelmatige kwaliteit van IMBOR wordt geborgd door de NEN2660-2 toe te passen. De uitvoeringsorganisatie van IMBOR overlegt met NEN2660-deskundigen voor een correcte toepassing van de NEN2660 in IMBOR. Daarnaast worden de modelmatige aanpassingen getoetst op haalbaarheid in de implementatie door de adviescommissie softwareleveranciers

Inhoudelijke en modelmatige wijzigingen in het IMBOR worden via tervisie legging getoetst en ter goedkeuring aan de beheercommissie voorgelegd. Deze commissie zorgt er ook voor dat afstemming met aanpalende standaarden gewaarborgd blijft zodat IMBOR niet een op zichzelf staande standaard is die een eigen ontwikelroute kent.

