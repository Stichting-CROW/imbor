# Tactiek

## Community

<aside class="note" title="BOMOS">
De standaard heeft een degelijke, actieve community
<ul><li> Het is duidelijk wie de doelgroep is van de standaard (primaire stakeholders) </li>
<li> Het is duidelijk wie de gebruikers zijn (inclusief softwareleveranciers, opdrachtmers</li>
  <li>Community: Gebruikers zijn actief betrokken bij het beheer</li></ul>
</aside>

Naast de formele beheerorganisatie van het IMBOR is er een community van eindgebruikers van het IMBOR. De IMBOR community wordt geraadpleegd bij de tervisielegging van de toekomstige versie van IMBOR. Daarnaast worden voor de IMBOR community regelmatig IMBOR-bijeenkomsten georganiseerd en wordt er een open toegankelijke (online) community opgestart.
Daarnaast is er een BIM community van de provincies, Amsterdam en Rotterdam die het IMBOR ondersteunt vanwege het belang van IMBOR voor de informatieuitwisseling in het gehele bouwproces.
De productmanager zorgt ervoor dat de juiste stakeholders participeren in de  beheerorganisatie, zodat er een evenwichtige afspiegeling van belangengroepen actief participeert. 


## Adoptie en erkenning

<aside class="note" title="BOMOS eisen">
De standaard is voldoende ontwikkeld voor een hoge adoptiegraad
<ul><li> De kwaliteit is voldoende hoog voor de beoogde toepassingen </li>
<li> Proces en data zijn voldoende duidelijk voor implementatie </li>
<li>De vereisten bij implementatie zijn duidelijk en (uitwissel)formaten zijn duidelijk gedefinieerd. Dit vraagt om specifieke use cases</li>
</ul>
</aside>

IMBOR wordt door CROW niet aangemeld voor de Pas-Toe-of-Leg-Uit lijst, omdat IMBOR, en zeker de LinkedData versie, nog in een ontwikkelstadium is. Adoptie van IMBOR blijft daarmee wat CROW betreft vrijwillig, dit leidt naar verwachting tot minder weerstand en komt overeen met de wijze waarop andere CROW-richtlijnen worden gepubliceerd.
Tot financiering van beheer en ontwikkeling structureel is, wordt de standaard niet als Open data gepubliceerd. Dit past niet bij een standaard op de Pas-Toe-of-Leg uit lijst. 


## Rechtenbeleid

<aside class="note" title="Eisen">
<br>
BOMOS:<br>
De standaard heeft een duidelijk rechtenbeleid: Softwareleveranciers weten qua rechten waar ze aan toe zijn bij implementatie <br>
<br>
Ken Krechmer: Open PIR (eigendomsrechten) -  de standaard kan zonder beperkingen worden toegepast door alle partijen
</aside>

CROW publiceert het IMBOR niet als Open data totdat structurele financiering is geregeld.  Tot die tijd publiceert CROW het IMBOR onder copyright en geeft toegang tot de data nadat een gebruiker een licentie voor de CROW-Kennismodule IMBOR en IMWV heeft afgenomen. 
Voor ondersteunende software en codes die op GitHub worden gepubliceerd geldt dat deze vrij beschikbaar zijn onder de Creative Commons licentie "Naamsvermelding-GelijkDelen 4.0 Internationaal (CC BY-SA 4.0)".


## Architectuur


<aside class="note" title="Eisen">
<br>
BOMOS: De standaard heeft duidelijke architectuuruitgangspunten
<ul><li> Het ontwerpparadigma is helder: een filosofie over de oplossing, informatiemodel, berichten, services </li>
<li> De methodieken en talen die gebruikt worden bij het ontwerp van de standaard zijn helder.  </li>
<li> De publicatievormen van de standaard zijn helder </li>
<li> De architectuur is duidelijk: de functionele en technische architectuur van de standaard en de relatie met andere standaarden. </li></ul>
<br>
Ken Krechmer: Open interface - de standaard is “backwards compatible” en laat voldoende ruimte voor tijdelijke uitbreidingen
</aside>

IMBOR wordt op het moment beheert in een Access database. Middels formulieren in dezelfde database wordt het gehele model overzichtelijk gepubliceerd. Naast deze distributiewijze wordt IMBOR ook als LinkedData (W3C standaard) beschikbaar gesteld. Deze LinkedData versie baseert zich op dezelfde informatie als de formulieren in Access. Hiermee is er één beheeromgeving (Access tabellen) en zijn er twee distributiewijzen (Access en LinkedData).

IMBOR wordt in totaal op drie wijzen gepubliceert: 
* IMBOR Acces Database is te downloaden vanuit de CROW Kennismodule IMBOR en IMWV,
* IMBOR LinkedData wordt gepubliceerd op een Linked Data platform welke kan worden benaderd via een SPARQL-endpoint en met een REST-API,
* Viewer op de IMBOR ontologie, welke te zien is in de CROW Kennismodule IMBOR en IMWV.

Met deze keuzen is de toegepaste techniek van IMBOR toekomstvast.

IMBOR sluit waar mogelijk aan op meerdere standaarden, met als belangrijkste: 
1.	De geografische standaarden onder NEN 3610 en onderliggende domeinmodellen IMKL en IMGeo
2.	De ordeningsregels in de bouw, NEN2660-2 (Regels voor informatiemodellering van de gebouwde omgeving)
3.	 Metamodel voor het beschrijven van informatiemodellen , MIM (Metamodel Informatie Modellering)
Omdat deze modellen niet altijd op elkaar aansluiten wordt bij tegenstrijdigheden de NEN2660-2 als doorslaggevend toegepast. Hierover is momenteel (nationaal) de grootste consensus.

<div class="issue" data-number="873"></div>

![Domeinmodellen geografische standaarden](./hoofdstukken/media/domeinmodellen.PNG "Domeinmodellen geografische standaarden")


## Kwaliteitsbeleid benchmarking

<aside class="note" title="BOMOS">
<br>
De standaard heeft een hoge kwaliteit
<ul><li> De standaard is effectief: de mate waarin de standaard in de specifieke situatie de functies biedt en implementeert die expliciet of impliciet vereist zijn. </li>
<li> De standaard is bruikbaar: de mate waarin een standaard begrepen, geleerd en gebruikt/ toegepast kan worden door gebruikers in de specifieke situatie </li>
<li> De standaard heeft portabiliteit: de mate waarin een standaard de mogelijkheid heeft om in verschillende omgevingen ingezet te worden. </li>
<li>De standaard is betrouwbaar: de mate waarin een standaard een op een gespecificeerd niveau blijft presteren onder specifieke condities zoals foutieve implementaties of verschillen in implementaties tussen partijen.</li>
<li> Onderhoudbaarheid: de mate waarin een standaard eenvoudig aangepast kan worden aan een veranderende situatie. </li></ul>
</aside>

De inhoudelijke kwaliteit van het IMBOR wordt getoetst door de expertgroepen per vakdiscipline die beoordelen of de juist objecttypen, attributen en domeinwaarden zijn gekozen.


De modelmatige kwaliteit van IMBOR wordt geborgd door de NEN2660-2 toe te passen. Het IMBOR-team overlegt met NEN2660-deskundigen voor een correcte toepassing van de NEN2660 in IMBOR. Daarnaast worden de modelmatige aanpassingen getoetst door de Klankbordgroep softwareleveranciers. 


Inhoudelijke en modelmatige wijzigingen in het IMBOR worden via tervisielegging getoetst.

