# Inleiding


## IMBOR
Het IMBOR is ontstaan vanuit de behoefte van beheerders bij gemeenten en provincies om uniforme benamingen te gebruiken voor beheergegevens van de objecten in de openbare ruimte. Met het IMBOR wil CROW het werkveld beheer openbare ruimte een standaard ontologie bieden om de dataregistratie van gegevens voor het beheer van de openbare ruimte te uniformeren en verbeteren als basis voor een beter assetmanagement.

Het doel van de ontologie IMBOR is in het BIM Pro programma geformuleerd als:
•	beheerde areaalgegevens op orde te houden: BIM kan zorgdragen om via standaarden de data vanuit de projecten (de bron) soepel terug te laten stromen naar de beheerssystemen. 
•	professioneel opdrachtgever te zijn: met een integrale OTL en ILS  kan het contractmanagement en datacontractering worden verbeterd door uniform en herkenbaar de markt te benaderen die daar met eigen systemen op kan anticiperen. 
•	één taal te spreken: het gebruik van standaarden (zoals open BIM-standaarden) te intensiveren met het oog op ontwikkelingen als de Omgevingswet, de DigiDealGO in de Bouwagenda en de verplichte basisregistraties (BGT en WIBON). 

CROW is de ontwikkelaar en beheerder van het Informatie Model Beheer Openbare ruimte (IMBOR). Het IMBOR is ontwikkeld onder begeleiding van een Projectgroep IMBOR, een IMBOR Klankbordgroep softwareleveranciers en een groot aantal inhoudelijke werkgroepen per vakgebied. 


Het IMBOR beschrijft een uniforme naamgeving voor de objecttypen die voorkomen in de openbare ruimte met de kenmerken en domeinwaarden de relevant zijn voor het beheer. Het IMBOR 2020 is de eerste versie van IMBOR die compleet is gevuld voor álle vakdisciplines voor het beheer van de openbare ruimte. Het IMBOR 2020 is gepubliceerd in de vorm van een IMBOR Access Database en in de vorm van IMBOR LinkedData. Hiermee is het IMBOR 2020 een vastgesteld en actueel product dat wordt gebruikt in de markt. 
Het IMBOR wordt de eerste jaren verder beproefd en verbeterd, en wordt als standaard nog doorontwikkeld. 
CROW heeft dit beheerplan opgesteld om de kaders vast te leggen voor een zorgvuldig en transparant beheerproces van het IMBOR. 




## Doel document
Om te zorgen voor een zorgvuldige doorontwikkeling, met oog voor de belangen van alle gebruikers, wordt het IMBOR beheerd volgens het Beheermodel voor Open Standaarden ([BOMOS](https://www.forumstandaardisatie.nl/sites/bfs/files/proceedings/FS22-10-04%204b%20BOMOS.pdf) en [BOMOS2i](https://www.geonovum.nl/uploads/documents/BOMOS2i.pdf)) van Forum voor standaardisatie, weergegeven in figuur 1. In dit beheerplan wordt dit model gebruikt om op te schrijven, hoe IMBOR vanaf 2021 beheerd gaat worden. 

Dit document is het beheerplan dat beschrijft hoe IMBOR beheerd wordt, met als basis het Beheermodel voor Open Standaarden 


### Beheermodel: BOMOS
Beheer volgens BOMOS heeft de volgende voordelen:
*	Belangen van stakeholders worden evenwichtig afgewogen bij ontwikkeling en beheer van de standaard.
*	De standaard wordt samen met gebruikers actueel gehouden, iedereen kan ideeën aandragen.
*	Het beheer gebeurt transparant.
*	Informatie is voor iedereen toegankelijk met heldere voorwaarden voor gebruik.

![Activiteitendiagram van BOMOS van Forum voor standaardisatie](./hoofdstukken/media/bomos.PNG "Activiteitendiagram van Beheermodel voor Open Standaarden (BOMOS) van Forum voor standaardisatie")

### Criteria Ken Krechmer
Voor digitale en informatiestandaarden gelden daarnaast de criteria van [Ken Krechmer](https://www.csrstds.com/OpnStdsCallforAction.pdf). 

## Procedure vaststelling beheerplan
Bij de vaststelling van het Beheerplan IMBOR worden de volgende stappen doorlopen:
-	Opstellen door het IMBOR-team van CROW
-	Bespreken in Begeleidingscommissie BIMPro
-	Bespreken in de IMBOR Klankbordgroep Softwareleveranciers
-	Vaststelling in de Stuurgroep IMBOR
-	Afronding, vaststelling en publicatie door CROW




