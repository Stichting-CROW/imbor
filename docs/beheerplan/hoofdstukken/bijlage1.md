# Bijlage 1 Gebruiksaanwijzing GitHub (ontwikkelplatform IMBOR)

<p dir="auto">Sinds 2020 gebruikt het IMBOR-team van CROW het platform GitHub om IMBOR te ontwikkelen. GitHub is een belangrijk platform dat ons helpt bij het effectief beheren van IMBOR én het bevorderen van samenwerking met onze stakeholders. In deze uitleg geven we een overizcht van de positie van de IMBOR GitHub en leggen we uit hoe deze werkt.</p>
<p dir="auto"><strong>Positie</strong><br>
GitHub fungeert als ons centrale platform voor versiebeheer, waar we alle broncode en documentatie van het IMBOR-project kunnen opslaan en beheren. Tevens is hier altijd de <a href="https://github.com/Stichting-CROW/imbor/tree/master/data">geldig versie van IMBOR te downloaden</a>. Het stelt ons in staat om wijzigingen in de ontologie en code te volgen, samen te werken aan verschillende taken en problemen te melden. Het is een gestroomlijnde manier om bij te dragen aan het project omdat alles transparant en open gedaan wordt. Iedereen mag alles inzien en hier aan bijdragen, waarna het IMBOR team de contributies uiteindelijk beoordeeld en verwerkt.</p>
<p dir="auto"><strong>Hoe het werkt</strong><br>
Om deel te nemen aan de IMBOR GitHub en bij te dragen aan IMBOR, moet er eerst een GitHub-account aangemaakt worden (indien er nog geen voorhanden is). Ga naar <a href="https://github.com/signup">https://github.com/signup</a> en volg de instructies om een account aan te maken.</p>
<p dir="auto"><strong>Registratie van items</strong><br>
IMBOR gebruikers kunnen <code class="notranslate">issues</code> aanmaken wanneer ze conversieproblemen, verzoeken tot aanvullingen, vragen ter verduidelijking hebben of bugs willen melden. Dit geldt voor softwareleveranciers, assetmanagers, docenten, leerlingen en andere gebruikers. Volg dan de volgende stappen:</p>
<ol dir="auto">
<li>Ga naar de <a href="https://github.com/Stichting-CROW/imbor">IMBOR GitHub</a>;</li>
<li>Klik op "<a href="https://github.com/Stichting-CROW/imbor/issues/">Issues</a>" bovenaan de pagina;</li>
<li>Klik op de groene knop "New Issue" om een nieuw probleem aan te maken;</li>
<li>Geef een duidelijke en beknopte titel voor het probleem, of kies één van de templates;</li>
<li>Beschrijf het probleem of de vraag in het tekstvak en voeg eventuele relevante details toe, zoals schermafbeeldingen of stukken code;</li>
<li>Klik op "Submit new issue" om het probleem te registreren.</li>
</ol>
<p dir="auto"><strong>Behandeling van issues</strong><br>
Zodra een issue geregistreerd, gaan we deze periodiek behandelen. Een uitgebreidere toelichting hiervan is te vinden in <a href="https://docs.crow.nl/imbor/beheerplan/#feedbackprocedure" rel="nofollow">de sectie van ons beheerplan</a>, maar in basis geldt het volgende:</p>
<ul dir="auto">
<li><em>Classificatie</em>: We gaan het issue labelen (onder het kopje <code class="notranslate">Labels</code> aan de rechterkant) met een inhoudelijke classificatie. Dit kan een Vakdiscipline zijn, maar ook of het een modelmatig probleem is of niet;</li>
<li><em>Toewijzing</em>: We gaan het issue toewijzen aan het juiste teamlid dat verantwoordelijk is voor het oplossen ervan. Dit helpt bij het verdelen van het werk en zorgt voor een efficiënte aanpak;</li>
<li><em>Prioritering</em>: We gaan het issue beoordelen op basis van hun urgentie, impact en complexiteit. Op basis daarvan bepalen we de prioriteit van het probleem en krijgt het een 'impact' label;
<ul dir="auto">
<li>Het IMBOR-team komt periodiek bij elkaar. Hier wordt op basis van de werkversie van IMBOR gekeken of:<br>
1. een verzoek tot aanvulling valide is;<br>
2. de melding van het issue correct is;<br>
3. hoe een vraag m.b.t. het toepassen van IMBOR het best beantwoord kan worden.</li>
<li>De issue wordt geëvalueerd waarbij modelleerregels van IMBOR worden toegepast op het probleem dat voorhanden is. De resultaten van de discussie worden vastgelegd op de GitHub als conclusie, nadere uitwerking of reactie op de issue</li>
</ul>
</li>
<li><em>Oplossing</em>: Periodiek gaan we issues onderzoeken, mogelijke oplossingen verkennen en de beste oplossing voorstellen. In deze fase kan iedereen meedenken via 'comments' op het issue. Bij het maken van een voorstel voor oplossing wordt er door ons gebruik gemaakt van de <a href="https://docs.crow.nl/imbor/modelleerregels/" rel="nofollow">IMBOR Modelleerregels</a> zodat we met consistente voorstellen komen.
<ul dir="auto">
<li>Het is mogelijk notificaties te krijgen van wijzigingen van issues. Dit kan door op <code class="notranslate">Subscribe</code> te klikken onder <code class="notranslate">Notifications</code> aan de rechterkant.</li>
</ul>
</li>
<li><em>Afsluiting</em>: Zodra het voorstel is geaccepteerd en het issue volledig is opgelost, wordt het gesloten in GitHub. Als er verdere follow-up nodig is, wordt dit ook aangeven in de opmerkingen.</li>
</ul>
<p dir="auto"><strong>Classificatie / Labels</strong><br>
Binnen de IMBOR GitHub wordt gebruik gemaakt van een aantal labels. Hier op kan ook gefilterd worden bovenin het issue overzicht.</p>
<ul dir="auto">
<li><em>Impact labels</em>: Deze geven de urgentie en omvang aan. En daarmee in welke groep deze behandeld worden.</li>
<li><em>Inhoudelijke labels</em>: Deze geven aan in welke Vakdiscipline het label valt. En daarmee wordt bepaald welke inhoudelijke werkgroep er over geconsulteerd wordt.</li>
<li><em>Naslag labels</em>: Deze groeperen de labels in een handige categorie zodat ze ter referentie beschikbaar zijn. Dit zijn bijvoorbeeld:
<ul dir="auto">
<li><code class="notranslate">Best practice</code>, issues waaruit best practices voor het gebruik van IMBOR gehaald kunnen worden</li>
<li><code class="notranslate">Modelleerregel</code>, issues die hebben geleidt tot een <a href="https://docs.crow.nl/imbor/modelleerregels/" rel="nofollow">modelleerregels</a></li>
<li><code class="notranslate">Presentatie | softwareleveranciers</code>, issues met name relevant voor IMBOR softwareleveranciers en welke periodiek met hen besproken worden</li>
</ul>
</li>
</ul>
<p dir="auto">We willen iedereen aanmoedigen om actief gebruik te maken van GitHub en deel te nemen aan het registreren van problemen, het stellen van vragen en het bieden van feedback. Op deze manier kunnen we een georganiseerde en effectieve samenwerking handhaven.</p>
<p dir="auto">Bedankt voor jullie inzet en bijdrage aan IMBOR!</p>

