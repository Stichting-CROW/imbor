# Communicatie

## Promotie
Informatie over het IMBOR wordt verstrekt via de [website](https://www.crow.nl/IMBOR) en via de nieuwsbrieven van CROW en CROW Essit.

## Kennisuitwisseling
Via een online community en bijeenkomsten van CROW worden gebruikers van IMBOR gefaciliteerd om hun opgedane kennis en ervaring over de implementatie en het gebruik van IMBOR met elkaar te delen en in te brengen in de beheerorganisatie.

## Publicatie
De laatste versie, Het IMBOR 2022, is met een beschrijving van alle objecttypen, attributen en domeinwaarden gepubliceerd:

* in de vorm van een [Microsoft Access Database (zipbestand)](https://www.crow.nl/getmedia/6eb93e0c-94d4-49d7-b9a0-af692e94d6ad/IMBOR-2022-consultatieversie02.zip.aspx). 
* in de vorm van [LinkedData in een TTL-file](https://www.crow.nl/getmedia/c959d2e0-5278-4cfe-b82b-102fc9c8fc2c/IMBOR2022-Consultatieversie-c02-Linkedin-Data.zip.aspx).

Voor mensen die geen Microsoft Access-bestanden of LinkedData-bestanden kunnen bekijken, is er een online viewer beschikbaar:
[De IMBOR Vocabulaire](https://begrippen.crow.nl/imbor/nl/groups) kan hier bekeken worden;
[De IMBOR Ontologie](https://docs.crow.nl/onto-verkenner/imbor/#/view) bevindt zich hier.

## Klachtenafhandeling
Een belanghebbende kan schriftelijk of per e-mail bij de programmamanager IMBOR formeel bezwaar aantekenen tegen de gevolgde procedure voor aanvullingen of wijzigingen van het IMBOR. Daarnaast kan informeel een klacht ingediend worden over de gevolgde procedure; dit kan ook telefonisch. 
De programmamanager zal, in overleg met de IMBOR uitvoeringsorganisatie van CROW, het bezwaar of de klacht in behandeling nemen. Binnen 14 dagen wordt het bezwaar of de klacht beantwoord of wordt aangegeven binnen welke termijn een oplossing gevonden kan worden. 
Indien een formeel bezwaar naar het oordeel van de belanghebbende niet naar tevredenheid wordt afgehandeld, dan kan de belanghebbende eisen het bezwaar te behandelen in de beheercommissie IMBOR. De beheercommissie IMBOR wordt door de programmamanager geïnformeerd over alle formele bezwaren die zijn binnengekomen en hoe deze, al dan niet naar tevredenheid, zijn afgehandeld.
Bij escalatie wordt de directie van CROW ingeschakeld om te bemiddelen.


