# Strategie

## Governance

<aside class="note" title="Eisen">
<br>
BOMOS: de governance van de standaard is voor iedereen helder:
<ul><li> De organisatiestructuur </li>
<li> De rollen en taken van commissies en van de beheerder </li>
<li> De benoeming een neutraliteit van voorzitters </li></ul>
<br>
Ken Krechmer: 
<ul><li>Open meeting: alle stakeholders kunnen participeren</li>
<li>Consensus: besluitvorming met brede consensus, draagvlak, belangenafweging</li></ul></aside>

De primaire doelgroep van het IMBOR zijn de beheerders en assetmanagers van lagere overheden: gemeenten, provincies en waterschappen.
In de beheerorganisatie van het IMBOR zijn vertegenwoordigd:

* beheerders en assetmanagers bij lagere overheden,
* softwareleveranciers die hen ondersteunen met beheerdatabases/beheerpakketten en assetmanagementapplicaties en dashboards,
* vakinhoudelijk experts die voor specifieke vakgebieden kennis hebben van de informatie die nodig is voor het beheer van de openbare ruimte, 
* samenwerkingspartners van gerelateerde standaarden,
* belanghebbenden en financiers van het IMBOR.

CROW heeft de beheerorganisatie van het IMBOR daarom opgebouwd uit de volgende groepen:
* Stuurgroep IMBOR: Besluit op strategisch niveau over de aanvullingen en wijzigingen van het IMBOR en adviseert CROW over het beheer en de doorontwikkeling van het IMBOR.
* Klankbordgroep softwareleveranciers: adviseert CROW over de toepasbaarheid van het IMBOR voor beheerdatabases/beheerpakketten, assetmanagementapplicaties en dashboards, en bevordert de implementatie door het IMBOR via hun software toepasbaar te maken bij eindgebruikers.
* Diverse vakinhoudelijke expertgroepen: per vakgebied een groep deskundigen die adviseert welke informatie bij objecten moet worden opgeslagen.
* Gebruikerscomité: adviseert CROW over de toepasbaarheid van het IMBOR door eindgebruikers, en bevordert de implementatie door  mee te werken aan de communicatie over de voordelen en praktijkervaringen. 
* Gebruikerscommunity: de grote groep van gebruikers van IMBOR die regelmatig worden geïnformeerd over het IMBOR en via de GitHub en bij tervisieleggingen de gelegenheid krijgen om opmerkingen, suggesties en commentaar te geven.  

De beheerorganisatie is onderdeel van Stichting CROW. 

### CROW productmanager en IMBOR team

De beheerorganisatie wordt vanuit CROW ondersteund door een IMBOR-team met medewerkers die kennis hebben van openbare ruimte, BIM en data- en informatiemanagement. De technisch experts in het IMBOR-team adviseren de productmanager IMBOR over technische wijzigingen in het informatiemodel en de ondersteunende techniek. Het IMBOR-team wordt aangestuurd door de productmanager IMBOR. 

De productmanager IMBOR wordt aangesteld door CROW. De productmanager vervult een centrale rol in het beheer van IMBOR door samen met de beheerorganisatie IMBOR: 
1.	Een open besluitvorming te faciliteren waarin alle belangen kunnen worden ingebracht;  
2.	Een zorgvuldig en transparantie beheerproces te waarborgen door o.a. bijbehorende documentatie volgens common creative licentie open beschikbaar te stellen (CC BY 4.0 Intl); 
3.	Voldoende contacten te onderhouden met gebruikers om de inbreng van wensen en behoeften waarborgen; 
4.	Het gebruik van de standaard te ondersteunen door o.a. aan te sturen dat vragen van gebruikers via de helpdesk beantwoord worden. 

Vanuit de IMBOR-team wordt samengewerkt met productmanagers van gerelateerde BOR- en Geo-standaarden (bv GWSW, IMGeo/SOR, NEN2767) en werkgroepen voor standaarden voor datamodellering (bv NTA8035, NEN2660, NEN3610, MIM). Deze samenwerking valt buiten de formele beheerorganisatie IMBOR. 
CROW en de IMBOR beheerorganisatie worden geen trekker van het harmoniseren van datamodellen of ontologieën in de sector, maar stimuleren wel dat dit onder vlag van BIM loket, VNG, BZK of andere spelers georganiseerd wordt, en werken daar dan ook actief aan mee.


### Financiers

<div class="issue" data-number="871"></div>


### Stuurgroep

De Stuurgroep IMBOR  is verantwoordelijke voor de strategisch besluitvorming over aanvullingen of wijzigingen op het IMBOR, zowel inhoudelijk, modelmatig als technisch. Daarnaast adviseert de Stuurgroep het CROW over de werkzaamheden en procedures die nodig zijn voor het beheer en de implementatie en verbreden van het gebruik van het IMBOR in de sector. Tot slot besluit de Stuurgroep tot het activeren van ‘slapende’ expertgroepen of het oprichten van nieuwe Expertgroepen indien bepaalde vakdisciplines van IMBOR aangevuld en/of gewijzigd dienen te worden.

In de Stuurgroep IMBOR zijn minimaal vertegenwoordigd: 
* De productmanager, die hier ook de CROW directie vertegenwoordigt,
* De voorzitter van het Gebruikerscomité,  
* De voorzitter van de Klankbordgroep softwareleveranciers,
* De voorzitters van de Expertgroepen die op dat moment actief zijn,
* Tenminste een vertegenwoordiger vanuit elke belangengroep: overheid, softwareleverancier, opdrachtnemer,
* Een vertegenwoordiger van Stichting Rioned voor de aansluiting op het GWSW.

Lidmaatschap van de Stuurgroep is in principe voor een periode van 4 jaar met mogelijke tot verlenging, te bepalen door de Stuurgroep. Bij vertrek van een lid brengt de stuurcommissie zelf een vervanger naar voren, en zorgt daarbij voor een evenwichtige samenstelling qua belangen.

De Stuurgroep heeft de opdracht om een evenwichtige belangenafweging te maken bij de besluitvorming.
De leden van de stuurgroep kiezen uit hun midden een voorzitter die procedureel voorzitter is voor de vergaderingen. De agenda van de vergaderingen wordt bepaald in onderling overleg van de voorzitter en de secretaris. 

De CROW productmanager IMBOR is secretaris van de Stuurgroep.


### Vakinhoudelijke expertgroepen

De vakinhoudelijke expertgroepen krijgen vanuit de Stuurgroep de opdracht tot het wijzigen en/of aanvullen van het IMBOR voor een bepaalde vakdiscipline. 
De expertgroep wordt samengesteld uit deskundigen op het beheer en de informatievoorziening voor de betreffende vakdiscipline.
In een vakinhoudelijke expertgroep zijn minimaal vertegenwoordigd;
* De productmanager IMBOR,
* Vertegenwoordigers vanuit de verschillende partijen die betrokken zijn bij het beheer en de informatievoorziening van de betreffende assets: overheid, (software)leverancier, opdrachtnemer, inspectiebureaus.


### Gebruikerscomité

Het Gebruikerscomité adviseert CROW over de toepasbaarheid van het IMBOR door eindgebruikers, en bevordert de implementatie door mee te werken aan de communicatie over de voordelen en praktijkervaringen. 

Het Gebruikerscomité wordt samengesteld uit overheidsorganisaties die (gaan) gebruik maken van het IMBOR. 
In het Gebruikerscomité zijn minimaal vertegenwoordigd:
* De productmanager IMBOR,
* Vertegenwoordigers van de verschillende soorten overheidsorganisaties die gebruik (gaan) maken van het IMBOR: grote, middelgrote en kleine gemeenten, provincies en waterschappen.


### Klankbordgroep softwareleveranciers

De Klankbordgroep softwareleveranciers adviseert CROW over de toepasbaarheid van het IMBOR voor beheerdatabases/beheerpakketten, assetmanagementapplicaties en dashboards, en bevordert de implementatie door het IMBOR via hun software toepasbaar te maken bij eindgebruikers.
De Klankbordgroep softwareleveranciers wordt samengesteld uit softwareontwikkelaars die het IMBOR in hun software implementeren of die applicaties of dashboards ontwikkelen die gebruik maken van IMBOR-gestructureerde data. 
Het lidmaatschap van de Klankbordgroep softwareleveranciers staat open voor alle softwareorganisaties die deel willen nemen aan deze klankbordgroep.
De leden van de Klanbordgroep softwareleveranciers kiezen uit hun midden een voorzitter die procedureel voorzitter is voor de vergaderingen. De agenda van de vergaderingen wordt bepaald in onderling overleg van de voorzitter en de secretaris. 
De CROW productmanager IMBOR is secretaris van de Klankbordgroep softwareleveranciers.


## Visie


### Doel standaard

<aside class="note" title="Eisen">
<ul><li>BOMOS: De visie en missie van de standaard is voor iedereen duidelijk</li>
<li>Ken Krechmer: One world - de standaard vult andere standaarden aan, concurreert niet</li></ul>
</aside>

Het hoofddoel van IMBOR is om in Nederland de standaard ‘taal’ te worden voor alle typen objecten die voorkomen in de openbare ruimte en de kenmerken die van deze objecten vastgelegd kunnen worden voor het beheer / assetmanagement. 

Met deze universele taal kunnen beheerders/assetmanagers openbare ruimte met alle partijen die met hen samenwerken efficiënt en zonder spraakverwarring communiceren (spreektaal) en zonder informatieverlies gegevens uitwisselen (computertaal) over de objecten in de openbare ruimte. Het IMBOR wordt gebruikt zowel voor de interne communicatie met bijvoorbeeld collegabeheerders, projectleiders en de geo-afdeling als voor externe partijen zoals aannemers, adviesbureaus, ontwerpers, inspectiebureaus, andere beheerorganisaties en de Landelijke Voorziening BGT.


Met deze universele taal legt het IMBOR de basis om de vaste objectinformatie en areaalgegevens te kunnen uitwisselen. Deze vaste gegevens worden bijvoorbeeld gebruikt voor het registreren van revisiegegevens na onderhoudswerkzaamheden, het aanleveren en terugontvangen van objectgegeven bij (her)ontwerp, het uitwisselen van geografische objectgegevens met de geo-afdeling, of het aanleveren van arealen ten behoeve van een benchmark. (NB: Een uitwisselformat voor in IMBOR uitgedrukte data bestaat nog niet; dat is nog in ontwikkeling.)


Maar het IMBOR is meer dan een basis voor gegevensuitwisseling. Het IMBOR wordt uiteindelijk de taal voor het gehele beheerproces, dus ook voor de registratie van beheergegevens, het inspecteren en monitoren van de kwaliteit van objecten, het maken van onderhoudsplanningen en begrotingen voor het beheerde areaal, het aangeven van bestekshoeveelheden, en het registreren van uitgevoerd werk. Het is daarom de bedoeling dat beheerders de terminologie uit de vocabulair van IMBOR gaan gebruiken en niet blijven vasthouden aan hun eigen naamgevingen en definities of die van hun softwareleverancier, want dan blijft de verwarring bestaan. Ook in de CROW Beheersystematiek Openbare Ruimte zal bijvoorbeeld ook de naamgeving van het IMBOR volledig worden gevolgd.

Als assetmanagers hun objectinformatie kunnen uitdrukken in de IMBOR-terminologie en registreren conform IMBOR, dan kan hun objectinformatie worden gebruikt in assetmanagement applicaties die deze objectinformatie gebruiken in een bepaalde fase van het assetmanagementproces. Het IMBOR helpt dus om data en applicaties van elkaar te scheiden. De gewenste eindsituatie is dat de assetmanagement applicaties rechtstreeks gebruik kunnen maken van de gestandaardiseerde data (common ground).


Samengevat zijn concrete problemen die de standaard zou moeten oplossen: 
* Areaalgegevens van gemeenten, provincies, waterschappen en andere areaalbeheerders op orde te houden, op effectieve en efficiënte wijze met daarbij behorende digitale middelen. 
* Professioneel opdrachtgever te zijn: de markt uniform en herkenbaar benaderen voor levering van areaalgegevens zodat marktpartijen daar met eigen systemen op kunnen anticiperen. 
* Eén taal te spreken intern, richting opdrachtnemers en voor de wettelijk verplichte basisregistraties, waardoor de 


Daarvan zijn de onderstaande doelstellingen afgeleid:
* De informatiebehoefte van een areaalbeheerder op landelijk niveau uniform vastleggen; 
* Automatisering mogelijk maken voor het delen en toepassen van areaalgegevens over objecten in de openbare ruimte.


### Toepassingsgebieden

<aside class="note" title="BOMOS">
Het doel van de standaard en het toepassingsgebied (use cases) zijn voor iedereen duidelijk 
</aside>

Het IMBOR 2020-08 beschrijft totaal 339 objecttypen (bv ‘Brug’) met een eenduidige naamgeving en definitie, de verschillende typen die kunnen voorkomen (bv ‘Hangbrug’ en ‘Boogbrug’) en de vaste kenmerken en domeinwaardenlijsten en -eenheden die van deze objecttypen vastgelegd kunnen worden. 
Het IMBOR beperkt zich vooralsnog tot de vaste objectgegevens. Dynamische gegevens zoals inspectieresultaten, plannings- en begrotingsgegevens en gegevens over uitgevoerd onderhoud zijn (vooralsnog) niet opgenomen in het IMBOR. In de toekomst zou het IMBOR, naar voorbeeld van het GWSW, ook met deze gegevens uitgebreid kunnen worden. In 2021 wordt bijvoorbeeld gewerkt aan de ontwikkeling van een GegevensWoordenboek Stedelijke Verlichting (GWSL) dat naast de vaste objectgegevens van IMBOR Verlichting ook de dynamiche gegevens zal standaardiseren.

Ook objectgegevens die alleen worden vastgelegd in de ontwerp- of aanlegfase (zoals bijvoorbeeld een materialenpaspoort) zijn niet in het IMBOR opgenomen. 


### Businesscase

<aside class="note" title="BOMOS">
De business case van de standaard is voor iedereen duidelijk:
<ul><li> De business case van de standaard (oftewel de keten)</li>
<li> De business case van een individuele organisatie om de standaard te implementeren </li>
<li> De business case voor de softwareleveranciers </li> </ul>
</aside>


#### Keten
Businesscase van het IMBOR voor de gehele keten...


#### Opdrachtgever
Businesscase van IMBOR bij implementatie door een provincie...


#### Opdrachtnemer
Businesscase van IMBOR voor een adviesbureau, aannemer of softwareleverancier...


## Financiën

<aside class="note" title="BOMOS eisen">
De standaard heeft een structurele financiering voor beheer en implementatieondersteuning
</aside>

### Kosten 

#### Beheer
De kosten van IMBOR bestaan uit kosten voor het bijeenbrengen van de beheerorganisatie voor een transparant beheerproces, onderhoud en publicatie van de standaard en ondersteunende producten. 


#### Ontwikkeling
Daarnaast worden de komende jaren ontwikkelkosten verwacht voor verbetering en aanvulling van de ontologie. 


#### Implementatie
Naast het beheer zullen de eerste jaren inspanningen worden verricht om de toepassing en implementatie van IMBOR te stimuleren en faciliteren. 


### Baten: structurele financiering

De ontwikkeling van het IMBOR en IMBOR Linked Data is tot 2021 gefinancierd door het Fonds Collectieve Kennis, het Kennisplatform Provincies en individuele bijdragen van gemeenten. Dit is geen structurele financiering maar projectfinanciering voor de ontwikkeling en toepassingsbevordering van het IMBOR. 

Er is op dit moment geen aparte financiering voor het beheer van het IMBOR.

Voor de toekomstige financiering wil CROW inzetten op een structurele financiering voor het IMBOR en andere BIM / informatiemanagement / dataproducten. Hiervoor staan verschillende opties open:
* Structurele financiering vanuit ministeries, provincies, waterschappen en/of gemeenten;
* Gebruikersbijdragen van eindgebruikers van het IMBOR via een gebruikerslicentie;
* Afdrachten bij opdrachten waarbij het IMBOR als informatiestandaard wordt voorgeschreven (vergelijkbaar met de RAW-bijdrage van 0,15 % van de opdrachtsom). 

Zolang nog geen structurele financiering geregeld is, zal IMBOR nog niet open toegankelijk gepubliceerd kunnen worden omdat gebruikers bewust moeten zijn dat er structurele financiering noodzakelijk is voor het beheer, de toepassingsbevordering en de doorontwikkeling van het IMBOR.

<div class="issue" data-number="872"></div>


