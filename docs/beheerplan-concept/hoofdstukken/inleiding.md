# Inleiding

<aside class="note" title="Ik weet niet waar ik dit in het document  hoofdstuk 1 moet aanpasen aanpassen. Maar wat willen we hier mee zeggen eigenlijk? De tekst hierboven is voor mij ook niet aan te passen.">
</aside>

## IMBOR
Het IMBOR is ontstaan vanuit de behoefte van beheerders bij gemeenten en provincies om uniforme benamingen te gebruiken voor beheergegevens van de objecten in de openbare ruimte. Met het IMBOR wil CROW het werkveld beheer openbare ruimte een standaard ontologie bieden om de dataregistratie van gegevens voor het beheer van de openbare ruimte te uniformeren en verbeteren als basis voor een beter assetmanagement. 

Het IMBOR beschrijft een uniforme naamgeving voor de objecttypen die voorkomen in de openbare ruimte met de kenmerken en domeinwaarden de relevant zijn voor het beheer. Het IMBOR 2020 is de eerste versie van IMBOR die compleet is gevuld voor álle vakdisciplines voor het beheer van de openbare ruimte. Het IMBOR 2020 is gepubliceerd in de vorm van een IMBOR Access Database en in de vorm van IMBOR [LinkedData](https://www.crow.nl/thema-s/management-openbare-ruimte/imbor/imbor-linkeddata). Hiermee is het IMBOR 2020 een vastgesteld en actueel product dat wordt gebruikt in de markt. Het IMBOR wordt de eerste jaren verder beproefd en verbeterd, en wordt als standaard nog doorontwikkeld. 

Door gebruik te maken van IMBOR wordt objectgericht werken in de hele levenscyclus van de assets in de openbare ruimte mogelijk. Dit zorgt er voor dat er een bodem is gelegd om het informatieverlies van gegevens in de verschillende levensfases van een object te minimaliseren. IMBOR sluit namelijk aan bij de verschillende standaarden die worden gebruikt zodat uitwisselbaarheid van informatie optimaal gefaciliteerd kan worden. Deze belofte is integraal onderdeel van het beheerproces van IMBOR. IMBOR is daarom ook breed [toepasbaar](https://www.crow.nl/thema-s/management-openbare-ruimte/imbor/toepassing-imbor). 

CROW is de ontwikkelaar en beheerder van het Informatie Model Beheer Openbare ruimte (IMBOR). Het IMBOR is ontwikkeld onder begeleiding van een Projectgroep IMBOR, een IMBOR Klankbordgroep softwareleveranciers en een groot aantal inhoudelijke werkgroepen per vakgebied. 

CROW heeft dit beheerplan opgesteld om de kaders vast te leggen voor een zorgvuldig en transparant beheerproces van het IMBOR zodat het als een volwaardige open standaard kan worden beheerd en aansluit bij de andere standaarden in het werkveld.

## Doel document
Om te zorgen voor een zorgvuldige doorontwikkeling, met oog voor de belangen van alle gebruikers, wordt het IMBOR beheerd volgens het Beheermodel voor Open Standaarden ([BOMOS](https://gitdocumentatie.logius.nl/publicatie/bomos/fundament/)) van Forum voor standaardisatie. Onderstaand figuur geeft een weergave van dit model. Dit beheerplan gebruikt BOMOS als handleiding, structuur en toetsingskader om het beheer van IMBOR in te richten volgens de governance structuur en procedures die hierin worden beschreven. 

Dit document is het beheerplan dat de aspecten beschrijft hoe IMBOR beheerd wordt volgens het BOMOS model.

### Beheermodel: BOMOS
Beheer volgens BOMOS heeft de volgende belangrijke voordelen:
*	Belangen van stakeholders worden evenwichtig afgewogen bij ontwikkeling en beheer van de standaard.
*	De standaard wordt samen met gebruikers actueel gehouden, iedereen kan ideeën aandragen.
*	Het beheer gebeurt transparant.
*	Informatie is voor iedereen toegankelijk met heldere voorwaarden voor gebruik.

![Activiteitendiagram van BOMOS van Forum voor standaardisatie](./media/bomos.png "Activiteitendiagram van Beheermodel voor Open Standaarden (BOMOS) van Forum voor standaardisatie")

<aside class="note" title="Hoe kan ik de afbeelding schalen?">
</aside>

### Criteria Ken Krechmer
Om ervoor te zorgen dat IMBOR een open standaard blijft gelden de 10 criteria van [Ken Krechmer](https://www.csrstds.com/OpnStdsCallforAction.pdf). Dit beheerplan sluit aan bij die kenmerken. Daarmee is IMBOR ook met recht een Open standaard. Beschikbaar voor iedereen.

## Procedure vaststelling beheerplan
Dit beheerplan is opgesteld met medewerking van alle betrokkenen en goedgekeurd door de beheercommissie van IMBOR. Dit plan is uiteraard ook onderheven aan beheer. Waar het gaat om kleine niet fundamentele wijzigingen worden deze doorgevoerd en het versienummer opgehoogd. Daar waar op basis van inzichten processen en verantwoordelijkheden veranderen loopt dit beheerplan een vergelijkbare wijzigings route als die van IMBOR zelf. Bij het opnieuw vaststellen van het Beheerplan IMBOR worden op hoofdlijnen de volgende stappen doorlopen:
* Opstellen van het plan door de uitvoeringsorganisatie (het IMBOR-team van CROW);
* Bespreken met de adviesraad Softwareleveranciers;
* Vaststelling beheercommissie IMBOR (de vertegenwoordigde stakeholders) 
* Afronding en publicatie door CROW.

## Leeswijzer
Hoofdstuk drie tot en met zeven beschrijft het beheer van IMBOR volgens de BOMOS structuur. De hoofdstukken zijn ingedeeld analoog aan de beschrijving van de in BOMOS genoemde activiteiten. Voor sommige onderdelen wordt verwezen naar andere documenten indien dit de leesbaarheid verbetert. 