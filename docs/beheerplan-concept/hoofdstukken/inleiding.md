# Inleiding

<aside class="note" title="Moeten we nog iets roepen over intellectueel eigendom IMBOR?">
</aside>

## IMBOR
Het IMBOR is ontstaan vanuit de behoefte van beheerders bij gemeenten en provincies om uniforme benamingen te gebruiken voor beheergegevens van de objecten in de openbare ruimte. Met het IMBOR wil CROW het werkveld beheer openbare ruimte een standaard ontologie bieden om de dataregistratie van gegevens voor het beheer van de openbare ruimte te uniformeren en verbeteren als basis voor een beter assetmanagement.

Het doel van de ontologie IMBOR is in het BIM Pro programma geformuleerd als:
*	beheerde areaalgegevens op orde te houden: BIM kan zorgdragen om via standaarden de data vanuit de projecten (de bron) soepel terug te laten stromen naar de beheerssystemen. 
*	professioneel opdrachtgever te zijn: met een integrale OTL en ILS  kan het contractmanagement en datacontractering worden verbeterd door uniform en herkenbaar de markt te benaderen die daar met eigen systemen op kan anticiperen. 
*	één taal te spreken: het gebruik van standaarden (zoals open BIM-standaarden) te intensiveren met het oog op ontwikkelingen als de Omgevingswet, de DigiDeals in de Bouwagenda en de verplichte basisregistraties (BGT en WIBON). 

CROW is de ontwikkelaar en beheerder van het Informatie Model Beheer Openbare ruimte (IMBOR). Het IMBOR is ontwikkeld onder begeleiding van een Projectgroep IMBOR, een IMBOR Klankbordgroep softwareleveranciers en een groot aantal inhoudelijke werkgroepen per vakgebied. 

Het IMBOR beschrijft een uniforme naamgeving voor de objecttypen die voorkomen in de openbare ruimte met de kenmerken en domeinwaarden de relevant zijn voor het beheer. Het IMBOR 2020 is de eerste versie van IMBOR die compleet is gevuld voor álle vakdisciplines voor het beheer van de openbare ruimte. Het IMBOR 2020 is gepubliceerd in de vorm van een IMBOR Access Database en in de vorm van IMBOR LinkedData. Hiermee is het IMBOR 2020 een vastgesteld en actueel product dat wordt gebruikt in de markt. 
Het IMBOR wordt de eerste jaren verder beproefd en verbeterd, en wordt als standaard nog doorontwikkeld. 

CROW heeft dit beheerplan opgesteld om de kaders vast te leggen voor een zorgvuldig en transparant beheerproces van het IMBOR zodat het als een volwaardige open standaard kan worden beheerd.

<aside class="note" title="Ik ken het BIM pro programma niet Speelt dit nog? Anders moet de inleiding wat andere context krijgen.
Na overleg 13-9-2023: BIM pro progrAMMA BESTAAT NIET MEER. iNLEIDING DUS AANPASSEN. mOET OOK DE GEBRUIKERS OMSCHRIJVEN. wIE ZIJN DAT NU?
oOK VERWERKEN DAT ER lINKED dATA IS NU HTTPS://www.crow.nl/thema-s/management-openbare-ruimte/imbor/imbor-linkeddata">
</aside>

## Doel document
Om te zorgen voor een zorgvuldige doorontwikkeling, met oog voor de belangen van alle gebruikers, wordt het IMBOR beheerd volgens het Beheermodel voor Open Standaarden ([BOMOS](https://www.forumstandaardisatie.nl/sites/bfs/files/proceedings/FS22-10-04%204b%20BOMOS.pdf) en [BOMOS2i](https://www.geonovum.nl/uploads/documents/BOMOS2i.pdf)) van Forum voor standaardisatie. Onderstaand figuur geeft een weergave van dit model. Dit beheerplan gebruikt BOMOS als handleidiing, structuur en toetsingskader om het beheer van IMBOR in te richten volgens de governance structuur en procedures die hierin worden beschreven. 

Dit document is daarmee het beheerplan dat de aspecten beschrijft hoe IMBOR beheerd wordt volgens het BOMOS model.

<div class="issue" data-number="1191"></div>

### Beheermodel: BOMOS
Beheer volgens BOMOS heeft de volgende belangrijke voordelen:
*	Belangen van stakeholders worden evenwichtig afgewogen bij ontwikkeling en beheer van de standaard.
*	De standaard wordt samen met gebruikers actueel gehouden, iedereen kan ideeën aandragen.
*	Het beheer gebeurt transparant.
*	Informatie is voor iedereen toegankelijk met heldere voorwaarden voor gebruik.

![Activiteitendiagram van BOMOS van Forum voor standaardisatie](./hoofdstukken/media/bomos_activiteiten.png "Activiteitendiagram van Beheermodel voor Open Standaarden (BOMOS) van Forum voor standaardisatie")
<aside class="note" title="plaatje beter maken">
</aside>

### Criteria Ken Krechmer
Om ervoor te zorgen dat IMBOR een open standaard blijft gelden de 10 criteria van [Ken Krechmer](https://www.csrstds.com/OpnStdsCallforAction.pdf). Dit beheerplan sluit aan bij die kenmerken. Daarmee is IMBOR ook met recht een Open standaard. Beschikbaar voor iedereen.

## Procedure vaststelling beheerplan
Bij de vaststelling van het Beheerplan IMBOR worden de volgende stappen doorlopen:
* Opstellen van het plan door de uitvoeringsorganisatie (het IMBOR-team van CROW);
* Bespreken met de verschillende expertgroepen;
* Bespreken met de IMBOR Klankbordgroep Softwareleveranciers;
* Ter consultatie aan de gebruikersgroep aanbieden;
* Bespreken van het beheerplan intern binnen het bestuur CROW;
* Vaststelling in de audit groep IMBOR (de vertegenwoordigde stakeholders) 
* Afronding en publicatie door CROW.

<aside class="note" title="De vaststellingsprocedure moeten we nog overeen komen. Hierboven is slechts een voorzet. Dit is gewijzigd ten opzichte van wat er stond omdat ik BIMpro nergens terug heb gehoord is deze er uit gehaald. Dat zou ook in de inleiding misschien moeten worden aangepast">
</aside>

## Leeswijzer
Hoofdstuk drie tot en met zeven beschrijft het beheer van IMBOR volgens de BOMOS structuur. De hoofdstukken zijn ingedeeld analoog aan de beschirijving van de in BOMOS genoemde activiteiten. Voor sommige onderdelen kan worden verwezen naar andere documenten indien dit de leesbaarheid verbetert.  