# Strategie
Dit hoofdstuk is er op gericht om een drietal elementen te benoemen die van belang zijn voor het invullen van de strategie. Het betreft in eerste instantie een structuur voor de besluitvorming van IMBOR. Deze moet zorgen dat er heldere lijnen zijn om de besluitvorming op te baseren. Hierbij rekening houdend met alle stakeholders en het kunnen ontwikkelen van beleid op het beheer van IMBOR. Daarbij is er duidelijk onderscheid tussen de borging van zeggenschap en de borging van beheerprocessen. Daarnaast is de visie op IMBOR een belangrijk element. We kijken naar de toekomst en hoe we kunnen inspelen op ontwikkelingen. Dit betreft ontwikkelingen op inhoud maar ook technologische ontwikkelingen. Als belangrijk laatste element van de strategie is het waarborgen van structurele financiering voor het beheer. De drie onderdelen worden hieronder verder uitgewerkt.

## Besluitvorming
De primaire doelgroep van het IMBOR zijn de beheerders van gemeenten, provincies, waterschappen, Rijkswaterstaat en andere terreinbeheerders. Het collectief van beheerders van de openbare ruimte zijn daarmee de eigenaren van de standaard. Deze doelgroep is sturend in de ontwikkeling van IMBOR. Deze groep wordt vertegenwoordigd in de <b>Beheercommissie</b> IMBOR. Zij zetten de strategie voor IMBOR uit voor een brede implementatie in de sector.

Daarnaast is er nog een secundaire doelgroep die belang heeft bij IMBOR. Dit zijn de dienstverlenende organisaties die in opdracht handelen voor voor de primaire doelgroep. We praten hier over bijvoorbeeld (software)leveranciers, aannemers, adviesbureaus en inspectiebureaus. Zij moeten in de praktijk het IMBOR adopteren om het werk goed te doen zodat ook de businesscase wordt gehaald. Deze groep wordt vertegenwoordigd in de <b>Adviesraad</b>.

Daarnaast kennen bovengenoemde doelgroepen ook de eindgebruikers. De mensen die het instrument gebruiken om hun werk voor elkaar te krijgen. Deze IMBOR community is diffuus en steeds wisselend. De contacten met de eindgebruikers worden georganiseerd door de <b>Gebruikerscommissie</b>. Op deze wijze kunnen alle gebruiker hun wensen en behoeften voor de IMBOR Standaard kenbaar maken.

Verbeteringen, actualiseringen en nieuwe ontwikkelingen worden geïmplementeerd in de IMBOR standaard door <b>Expertcommissies</b>. Hierin zitten de vakinhoudelijke en/of informatie technische experts. Deze experts kunnen uit alle bovengenoemd doelgroepen voortkomen. 

Al de genoemde groepen zijn op een of andere manier vertegenwoordigd in de organisatiestructuur die verantwoordelijk is voor het beheer van IMBOR. Er ontstaat als het ware een driehoek tussen de beheercommissie, de gebruikerscommissie en de expert-commissies. Zij regelen onderling de besluitvorming. Het managen van deze verbanden en zorgen dat alle stakeholders op dezelfde lijn opereren en de adviesraad een rol krijgt is een taak van de hele beheerorganisatie van IMBOR en wordt vorm gegeven in de organisatiestructuur.

![Governance IMBOR](hoofdstukken/media/sturing.png "relatie tussen de drie groepen")

## Organisatiestructuur

CROW heeft als beheerder een structuur voor het beheer van IMBOR ingericht waarbij de beheerorganisatie de kern vormt voor het procesmatige beheren van het model. Alle andere belanghebbenden zoals hierboven beschreven krijgen een actieve rol om de beschreven governance ook daadwerkelijk te waarborgen. Onderstaande afbeelding geeft een overzicht van deze organisatiestructuur.

![organisatiestructuur IMBOR](hoofdstukken/media/organisatiestructuur_beheer_IMBOR.png "Organisatiestructuur IMBOR met beheerorganisatie centraal")

IMBOR staat natuurlijk niet op zichzelf. Er zijn ook al dan niet verplichte informatiemodellen in vakoverstijgende domeinen. Standaarden die in het algemeen worden beheerd door andere kennisinstituten. Voor het borgen van IMBOR is afstemming met deze organisaties essentieel. Deze afstemming is geïntegreerd in het beheer door verantwoordelijke organisaties desgewenst ook in de organisatiestructuur te laten deelnemen.

<!-- oude notitie
Nog toetsen op de eisen">

BOMOS: de governance van de standaard is voor iedereen helder:
<li> De organisatiestructuur </li>  > Zie de structuur in de afbeelding
<li> De rollen en taken van commissies en van de beheerder  > beschreven in de taken op hoofdlijnen </li>
<li> De benoeming een neutraliteit van voorzitters > dit moeten we nog benadrukken? </li>

Ken Krechmer: 
<ul><li>Open meeting: alle stakeholders kunnen participeren  >  DAt is zo. Vertegenwoordigers in de beheercommissie </li>
<li>Consensus: besluitvorming met brede consensus, draagvlak, belangenafweging  > geborgd </li>
-->

### Beheerorganisatie

De beheerorganisatie bestaat uit een <i>uitvoeringsorganisatie</i> die onder verantwoordelijkheid van CROW wordt ingevuld. De uitvoeringsorganisatie heeft alle nodige expertise in huis om met diverse rollen uitvoering te geven aan het beheer van de IMBOR standaard en de afstemming met aanpalende standaarden te bewaken. De uitvoeringsorganisatie wordt ondersteund door een aantal <i>expertgroepen</i> die voor de verschillende vakdisciplines en domeinen in de openbare ruimte de inhoud uit de praktijk toevoegen. Samen werken deze groepen inhoudelijk aan de verdere ontwikkeling van IMBOR. 

<!--
De <i>beheercommissie</i> die zorg draagt voor de formele vaststelling van nieuwe versies en de afgesproken procedures bewaakt completeert met de uitvoeringsorganisatie en de expertgroepen de totale beheerorganisatie.

 Oude tekst
een IMBOR-team met medewerkers die kennis hebben van openbare ruimte, BIM en data- en informatiemanagement. De technisch experts in het IMBOR-team adviseren de productmanager IMBOR over technische wijzigingen in het informatiemodel en de ondersteunende techniek. Het IMBOR-team wordt aangestuurd door de productmanager IMBOR. 

De productmanager IMBOR wordt aangesteld door CROW. De productmanager vervult een centrale rol in het beheer van IMBOR door samen met de beheerorganisatie IMBOR: 
1.	Een open besluitvorming te faciliteren waarin alle belangen kunnen worden ingebracht;  
2.	Een zorgvuldig en transparantie beheerproces te waarborgen door o.a. bijbehorende documentatie volgens common creative licentie open beschikbaar te stellen (CC BY 4.0 Intl); 
3.	Voldoende contacten te onderhouden met gebruikers om de inbreng van wensen en behoeften waarborgen; 
4.	Het gebruik van de standaard te ondersteunen door o.a. aan te sturen dat vragen van gebruikers via de helpdesk beantwoord worden. 

Vanuit de IMBOR-team wordt samengewerkt met productmanagers van gerelateerde BOR- en Geo-standaarden (bv GWSW, IMGeo/SOR, NEN2767) en werkgroepen voor standaarden voor datamodellering (bv NTA8035, NEN2660, NEN3610, MIM). Deze samenwerking valt buiten de formele beheerorganisatie IMBOR. 
CROW en de IMBOR beheerorganisatie worden geen trekker van het harmoniseren van datamodellen of ontologieën in de sector, maar stimuleren wel dat dit onder vlag van BIM loket, VNG, BZK of andere spelers georganiseerd wordt, en werken daar dan ook actief aan mee.
-->
#### Uitvoeringsorganisatie

Dit Uitvoeringsorganisatie is verantwoordelijk voor de dagelijkse uitvoering van het beheer van IMBOR. De samenstelling en de posities, met benodigde rollen, worden door de directie van het CROW vastgesteld. Op hoofdlijnen zijn dit rollen die voor het beheer en de doorontwikkeling van IMBOR verantwoordelijk zijn. Daarbij onderhoudt het ook de relaties met de andere betrokken onderdelen en commissies die binnen de beheerorganisatie vallen. De invulling en uitvoering van de taken wordt gestuurd vanuit CROW zelf.

Aan het hoofd van de organisatie staat een programmamanager. Deze zorgt voor samenhang tussen de taken en de invulling van de Roadmap die is vastgesteld. De programmamanager bewaakt het budget. Een andere belangrijke rol is die van productowner. De product owner is de linkin pin met de beheercommissie en neemt daar ook aan deel en bewaakt de belangen van de externe stakeholders en de markt. Andere functies binnen de uitvoeringsorganisatie zijn naar behoefte in te vullen en betreffen rollen die nodig zijn om de beheertaak professioneel uit te voeren. In ieder geval worden de taken en processen vanuit BOMOS afgedekt. De rollen die we onderkennen zijn: data architect, IMBOR modelleur, implementatie adviseur, Service manager, inhoudelijk projectleider en communicatiemedewerker.

De volgende concrete taken zijn onderkend:
* Opstellen en uitvoeren van het meerjarenprogramma en daarop gebaseerde jaarplannen; 
* Rapporteren aan het bestuur en de financiers van CROW over de voortgang volgens het meerjarenprogramma en jaarplannen; 
* In behandeling nemen van wijzigingsverzoeken en het verwerken van wijzigingsvoorstellen; 
* Formeren en faciliteren van expertcommissies; 
* Doorvoeren van wijzigingen aan IMBOR; 
* Ontwikkelen en modelleren van uitbreidingen van IMBOR; 
* Documenteren van het beheer en de ontwikkeling van IMBOR; 
* Communiceren over het beheer en de ontwikkeling van IMBOR; 
* Zorgen voor kwaliteitsbewaking van de standaard; 
* Ondersteuning bieden bij het implementeren en gebruiken van de standaard (helpdesk); 
* Afstemmen van de standaard op aangrenzende domeinen en standaarden.
* Betrekken van de software leveranciers;
* Betrekken van de gebruikers (direct of indirect via de software leveranciers);
* Faciliteren van de IT-middelen om het proces van de wijzigingen van IMBOR door te kunnen voeren en documenteren; 
* Inrichten en onderhouden van de beheerprocessen van IMBOR.

<div class="issue" data-number="1208"></div>

In onderstaande paragraven wordt nader ingegaan op de rol van de diverse commissies in relatie tot de uitvoeringsorganisatie.

#### Expertcommissies
Deelnemers in de expertcommissies zijn inhoudelijk deskundigen die een afspiegeling vormen van één of meerdere vakdisciplines binnen IMBOR. De samenstelling van de groep kan variëren afhankelijk van het onderwerp dat ter sprake komt. De uitvoeringsorganisatie is verantwoordelijk voor het in leven roepen van de expertcommissies en doet dat door leden voor te dragen of via een oproep leden te werven. Het is de bedoeling dat alle expertcommissies tezamen de vakdisciplines van IMBOR af kunnen dekken. Expertexpertcommissies kunnen zelf een voorzitter kiezen of er één toegewezen krijgen vanuit de uitvoeringsorganisatie. De uitvoeringsorganisatie is verantwoordelijk voor het bewaken van het proces en het vastleggen en communiceren van de inhoud van bijeenkomsten van de expertcommissies.

Bij het samenstellen van de expertcommissies is het wenselijk om zo veel mogelijk de bestaande organisaties die initiatieven tonen in standaardisatie op onderwerpen te betrekken. Hiermee wordt het draagvlak en de betrokkenheid vergroot. De expertcommissies komen alleen bijeen als er ook daadwerkelijk wijzigingen op het programma staan. De verwachting is dat er zowel expertgroepen zullen zijn die actief zijn en regulier overleggen over ontwikkelingen als expertcommissies die een slapend karakter hebben. Er zijn geen bijeenkomsten als er niets is te bespreken. De operationele invulling kan ook per commissie verschillen. Er is vanuit de uitvoeringsorganisatie een verantwoordelijke per expertcommissie benoemd zodat het hele spectrum van IMBOR afgedekt wordt door inhoudelijke expertise.

Als er binnen een expertcommissie consensus is over voorgestelde wijzigingen dan worden deze door de uitvoeringsorganisatie voorgelegd aan de beheercommissie. Bij onoverbrugbare verschillen van inzicht of conflicterende belangen met andere standaarden bemiddelt in eerste instantie de uitvoeringsorganisatie met de beheercommissie. Omdat de beheerders van andere standaarden (kennisinstituten) ook nauw betrokken zijn bij de expertcommissies is de verwachting dat dit inhoudelijk opgelost kan worden. 

Belangrijk is dat bij de expertcommissies ook een koppeling wordt gelegd naar de (technische) haalbaarheid van wijzigingen die worden voorgesteld. Dit kan in het proces voorafgaand aan de bijeenkomst van de expertcommissie worden getoetst door de uitvoeringsorganisatie als een wijziging wordt ingediend. Toetsing kan bijvoorbeeld plaatsvinden door wijzigingen voor te leggen aan de adviesraad softwareleveranciers. Op deze manier worden de vergaderingen van de expertcommissies efficiënt gevoerd. Met andere woorden: Haalbaarheid op technisch en inhoudelijk vlak worden in de wijzigingsprocedure geborgd (zie hiervoor meer in hoofdstuk 4 als we de operationele kant beschrijven). 

De volgende concrete taken zijn onderkend:
* Inhoudelijke voorbereiding en advisering over wijzigingsvoorstellen en rapportage aan de uitvoeringsorganisatie;
* Actief mee-ontwikkelen aan uitbreidingen van IMBOR;
* Kennis en ervaring over de standaard opbouwen en delen en de ontwikkelmogelijkheden relateren aan het onderwerp van de expertcommissie;
* Beoordelen van de zin en onzin van gedane wijzigingsvoorstellen;
* Zorgen voor afstemming met andere expertcommissies indien vakdiscipline overstijgende wijzigingen.

Er is een verdeling gemaakt in de vakdisciplines van IMBOR om deze zo goed als mogelijk te clusteren naar equivalente expertcommissies. Een overzicht van de verdeling is terug te vinden in <b>Bijlage</b> 3. Wie zitting heeft in de verschillende expertcommissies is tevens in die bijlage terug te vinden.

<div class="issue" data-number="940"></div>

<!--
### CROW bestuur

Als opdrachtgever voor de beheerorganisatie IMBOR heeft het bestuur van het CROW een rol. IMBOR is een informatiemodel dat voor de hele sector die het CROW vertegenwoordigt van belang is. Dat maakt het gerechtvaardigd dat er ook structurele financiering komt voor het beheer van het model vanuit de sector en dat het beheer door het bestuur in de jaarbegroting wordt opgenomen. Structurele financiering is ook een voorwaarde om te voldoen aan het label van "open standaard". Als eigenaar van IMBOR dient het bestuur of de directie dit beheer dus structureel op te nemen in de formatie van de organisatie.

De volgende concrete taken zijn onderkend:
* Toekennen van budget en capaciteit (FTE) aan de uitvoeringsorganisatie van het beheer voor IMBOR;
* In geval van escalatie met de beheercommissie is het bestuur de instantie die hier optreedt;
* Zorgen voor de governance van IMBOR met de sector (via Raad van Toezicht en SAR). -->

#### Beheercommisie
Dit is een commissie die besluit over het vaststellen van wijzigingen op de bestaande standaard. Zij houdt toezicht op de kwaliteit en het draagvlak voor de substantiële wijzigingen in IMBOR. Deze groep vertegenwoordigt de doelgroep die strategisch belang heeft bij IMBOR. Dat zijn zowel gebruikersorganisaties als leveranciers, kennisinstellingen en adviesbureaus. Door de brede samenstelling van de commissie is deze hiermee ook een borging voor een sector breed gedragen versie van IMBOR.  

De volgende concrete taken zijn onderkend:
* Toetsen en bekrachtigen van wijzigingsadviezen beheerorganisatie;
* Voorgedragen wijzigingen beoordelen voor vaststelling;
* Delegeren kleine wijzigingen aan de beheerorganisatie;
* Vaststellen van wijzigingsvoorstellen en uitbreidingen voor de standaarden;
* Controle op de procesgang van het opstellen van wijzigingsvoorstellen;
* Besluiten tot het beschikbaar stellen van wijzigingsvoorstellen voor publieke consultatie;
* Escalatieniveau voor conflicten tussen uitvoeringsorganisatie en expertcommissies;
* Signaleren en inbrengen van sectorale ontwikkelingen buiten CROW die invloed kunnen hebben op IMBOR.

<div class="issue" data-number="1211"></div>

#### Adviescommissie
In deze groep hebben vertegenwoordigers van advies- en ingenieursbureaus, kennispartners, software leveranciers en andere IT-dienstverleners zitting die betrokken zijn bij de implementatie van IMBOR. Initiatief van dit overleg ligt bij de uitvoeringsorganisatie. Indien meer dan drie leveranciers een extra overleg willen invoeren is dit mogelijk mits iedereen wordt uitgenodigd. De adviescommissie heeft een adviserend karakter en beslist niet. De adviescommissie kiest een voorzitter uit hun midden. De de programmamanager is verantwoordelijk voor een goede vastlegging. De vastlegging wordt gecommuniceerd naar alle leden van het overleg. Ook indien ze niet aanwezig zijn geweest. De software leveranciers kunnen ook betrokken worden als doorgeefluik namens de gebruikers.

De volgende concrete taken zijn onderkend:
* Ervaringen uitwisselen rondom implementatie en toepassing van IMBOR en delen van ervaringen en geluiden van de gebruikers;
* Potentiële problemen bij de implementatie en de toepassing van IMBOR vroegtijdig signaleren, bespreken, zo mogelijk oplossen en zo nodig advies uitbrengen hierover aan de uitvoeringsorganisatie;
* Wensen voor toekomstige uitbreidingen signaleren en advies hierover uitbrengen aan de uitvoeringsorganisatie.

<aside class="note" title="De invulling van de adviescommissie software leveranciers is min of meer de huidige groep software leveranciers. Doordat de adviescommissie breder is kunnen we ook andere partijen deel laten nemen in deze commissie. Deelnemers en partijen controleren en eventueel toevoegen aan Bijlage 2">
</aside>

#### Gebruikerscommissie
In deze groep zitten een paar actieve eindgebruikers van IMBOR vanuit de deelnemende overheden. Het zijn eindgebruikers van op IMBOR gebaseerde databases, applicaties en informatie uitwisselingen. Gebruikers kunnen deelnemen op basis van belangstelling. Het overleg wordt voorgezeten door een uit hun midden gekozen voorzitter. De programmamanager is verantwoordelijk voor een goede vastlegging. De gebruikers hebben een adviserend karakter.

Het advies van deze commissie zal voornamelijk gericht zijn op het gebruik van de IMBOR standaard in het veld. De gebruikerscommissie zet initiatieven op om betrokkenheid van de gebruikers te vergroten.

De volgende concrete taken zijn onderkend:
* Ervaringen uitwisselen rondom het gebruik van IMBOR;
* Potentiële problemen bij de implementatie en het gebruik van de standaard en het gebruik van nieuwe software;
* Vroegtijdig signaleren, bespreken, zo mogelijk oplossen en het uitbrengen van advies hierover aan de uitvoeringsorganisatie en de expertcommissies;
* Wensen voor toekomstige uitbreidingen en aanpassingen signaleren en het adviseren hierover aan de uitvoeringsorganisatie, en/of de expertcommissies.

<!--
In plaats van een regulier overleg is het ook de moeite waard om te onderzoeken of het advies van de gebruikers via een platform kan worden gegeven. Bijvoorbeeld als commentaar op de wijzigingen die in GitHub worden verzameld.-->

<div class="issue" data-number="938"></div>

<aside class="note" title="
Het zou zo kunnen zijn dat we op een bepaalde manier via open consultatie wijzigingen kunnen voorstellen. Via nieuwsbrieven of een gebruikersdag betrekken we de eindgebruiker. Communicatie moet dan een rol gaan spelen. Op een ander manier zijn gebruikers misschien betrokken op onderdelen via de expertgroepen. Moeten we nog een ei over leggen in hoe we het operationeel gaan vormgeven. Ook interessant is wat de rol van GitHub dan wordt.">
</aside>

## Visie
Dit hoofdstuk beschrijft de visie die we met IMBOR voor ogen hebben. Deze visie geeft houvast aan de ontwikkelrichting van IMBOR voor de langere termijn en geeft daarmee ook focus. In eerste instantie beschrijven we dit door het doel wat we met IMBOR voor ogen hebben toe te lichten. Dat ondersteunen we met een beschrijving van de toepassingsgebieden en een beschrijving van de businesscases die we hiermee kunnen effectueren. IMBOR staat niet op zichzelf. We sluiten vanuit IMBOR aan bij andere ontwikkelingen. We zien IMBOR daarmee als een standaard die de spil vormt voor assetbeheer die is aangesloten op zowel initiatieven uit de vakdisciplines als andere aanverwante standaarden in het werkveld.

<!--
"Eisen waar we volgens mij aan voldoen zijn"
>BOMOS: De visie en missie van de standaard is voor iedereen duidelijk   > Dit beschrijven we hier </li>
Ken Krechmer: One world - de standaard vult andere standaarden aan, concurreert niet  > We hebben juist geborgd dat deze standaarden samenwerken in de beheercommissie en expertgroepen
-->

### Doel van IMBOR als standaard
Het hoofddoel van IMBOR is om in Nederland de standaard begrippenkader te vormen voor alle typen objecten die voorkomen in de openbare ruimte. We leggen hiermee kenmerken van die objecten vast. Die kenmerken leveren informatie over de objecten. Daarnaast kan met een standaard taal (oftewel ontologie) ook alle kenmerken van die objecten en de relaties tussen de objecten beschreven worden. Deze kenmerken hebben de reikwijdte van kenmerken die nodig zijn voor het beheer van deze objecten. 

Met deze universele taal kunnen beheerders/assetmanagers van de openbare ruimte met alle partijen die met hen samenwerken efficiënt en zonder spraakverwarring communiceren. Het IMBOR kan dus worden gebruikt in <b>de spreektaal</b> voor zowel de interne communicatie met bijvoorbeeld collega beheerders, projectleiders en de geo-afdeling als voor externe partijen zoals aannemers, adviesbureaus, ontwerpers, inspectiebureaus, andere beheerorganisaties maar ook als <b>informatiestructuur</b> om op computerniveau data uit te wisselen.

Met een universele taal binnen het IMBOR leggen we de basis om de vaste objectinformatie en areaalgegevens onderling digitaal uit te wisselen tussen alle genoemde organisaties die IMBOR gebruiken. Deze vaste gegevens worden bijvoorbeeld gebruikt voor het registreren van revisiegegevens na onderhoudswerkzaamheden, het aanleveren en terug ontvangen van objectgegeven bij (her)ontwerp in de buitenruimte, het uitwisselen van de geografische eigenschappen van objecten met de GIS-afdeling, of het aanleveren van areaal gegevens ten behoeve van een benchmark. IMBOR is dus een model wat door een computer eenduidig kan worden begrepen. Het gebruik van IMBOR draagt dus bij aan de mogelijkheid om onafhankelijkheid van software leveranciers data uit te wisselen.

#### Uitwisselen van informatie
Sinds het begin van de ontwikkeling van IMBOR wordt er gesproken over het uitwisselen van IMBOR-data tussen systemen. IMBOR beschrijft de registratie van assets en de informatie daarbij. Het is daarom logisch dat deze informatie in de vorm van data soms ook gedeeld moet worden. Dit delen van data geldt zowel binnen de organisatie als voor partijen daarbuiten. Vanuit softwareleveranciers en opdrachtgevers wordt er zodoende vaak gevraagd om een standaard 'IMBOR-uitwisselformaat'. Een combinatie van een standaard ontologie (IMBOR) en standaarden voor informatie uitwisseling (LinkedData, NEN2660-2) biedt een uitstekende en toekomstvaste mogelijkheid om informatie te delen en data uit te wisselen. Bovendien sluit dit aan op andere standaarden die van hetzelfde principe uit gaan.

Om in een praktische oplossing te voorzien is een 'best practice' geschreven. Hier wordt beschreven hoe data op basis van de open standaard RDF, in combinatie met de IMBOR-ontologie gedeeld, uitgewisseld en gevalideerd kan worden. Het voorstel hiervoor is [hier](https://docs.crow.nl/imbor/uitwisseling_rdf/) uitgewerkt.

#### Basis voor gegevensopslag
Het IMBOR is meer dan een basis voor gegevensuitwisseling. Het IMBOR wordt uiteindelijk de taal voor het gehele beheerproces, dus ook voor de registratie van beheergegevens, het inspecteren en monitoren van de kwaliteit van objecten, het maken van onderhoudsplanningen en begrotingen voor het beheerde areaal, het aangeven van bestek hoeveelheden en het registreren van uitgevoerd werk. Het is daarom aan te bevelen dat beheerders de terminologie uit de vocabulair van IMBOR gaan gebruiken en niet blijven vasthouden aan hun eigen naamgevingen en definities of die van hun softwareleverancier om verwarring te voorkomen. In de CROW Beheersystematiek Openbare Ruimte zal, net als in alle andere producten van CROW, de naamgeving van het IMBOR volledig worden gevolgd.

Als assetmanagers hun objectinformatie uitdrukken in de IMBOR-terminologie en systemen gebruiken die deze informatie kunnen lezen en vertalen naar IMBOR ontologie, dan kan hun objectinformatie worden gebruikt in willekeurige assetmanagement applicaties die deze objectinformatie kunnen lezen en gebruiken in een bepaalde fase van het assetmanagementproces. Het IMBOR helpt dus om data en applicaties van elkaar te scheiden. De gewenste eindsituatie is dat de assetmanagement applicaties rechtstreeks gebruik kunnen maken van de gestandaardiseerde data. Dit sluit aan bij de [Common Ground](https://commonground.nl/) gedachte van bijvoorbeeld VNG, data een applicaties scheiden en eenmalig opslaan en meervoudig gebruiken.

Samengevat lost IMBOR de volgende problemen op: 
* Op een effectieve en efficiënte wijze areaalgegevens van assetbeheerders in de openbare ruimte op orde houden. Daarbij gebruik makend van juiste digitale middelen;
* Professioneel opdrachtgever kunnen zijn door de markt uniform en herkenbaar te benaderen voor levering van areaalgegevens zodat marktpartijen daar met eigen systemen op kunnen anticiperen;
* Eén taal te spreken intern, richting opdrachtnemers en voor de wettelijk verplichte basisregistraties, waardoor er zonder spraakverwarring gecommuniceerd wordt en zonder informatieverlies gegevens uitgewisseld worden over de objecten in de openbare ruimte.

Daarvan zijn de onderstaande doelstellingen afgeleid:
* De informatiebehoefte van een areaalbeheerder op landelijk niveau uniform vastleggen; 
* Automatisering mogelijk maken voor het delen en toepassen van areaalgegevens over objecten in de openbare ruimte;
* Samenwerken zonder informatieverlies mogelijk te maken in de hele levenscyclus van assets door een basis te vormen waarop andere standaarden kunnen aansluiten of integreren.

### Toepassingsgebied
Het IMBOR beschrijft in totaal 339 objecttypen (bv ‘Brug’) met een eenduidige naamgeving en definitie. Hierbij kunnen ook de verschillende typen die kunnen voorkomen (bv ‘Hangbrug’ en ‘Boogbrug’) en de vaste kenmerken en domeinwaardenlijsten en -eenheden van deze objecttypen vastgelegd worden. Het IMBOR beperkt zich vooralsnog tot de vaste objectgegevens.

Dynamische gegevens zoals inspectieresultaten, plannings- en begrotingsgegevens en gegevens over uitgevoerd onderhoud zijn (vooralsnog) niet opgenomen in het IMBOR. In de toekomst zou het IMBOR, naar voorbeeld van het GWSW, ook met deze gegevens uitgebreid kunnen worden. Vanaf 2021 is bijvoorbeeld gewerkt aan de ontwikkeling van een GegevensWoordenboek Stedelijke Verlichting (GWSL) dat naast de vaste objectgegevens van IMBOR Verlichting ook de dynamische gegevens zal standaardiseren. Ook kenmerken van objecten die alleen worden vastgelegd in de ontwerp- of aanlegfase (zoals bijvoorbeeld een materialenpaspoort) zijn niet in het IMBOR opgenomen. 

Het IMBOR heeft dus niet de pretentie alle mogelijke eigenschappen vast te kunnen leggen maar wel de basis te zijn voor de vaste gegevens voor alle objecten die in de buitenruimte voor kunnen komen. Dat betekent voor de ontwikkeling van IMBOR dus ook dat het ruimte biedt aan objecten die nu nog niet bestaan. 

IMBOR schrijft echter niet voor hoe een database moet worden ingericht of hoe software moet worden ontwikkeld. Eveneens betekent gebruik maken van IMBOR niet dat je alles moet gebruiken wat in het hele model wordt beschreven. IMBOR is een grote verzameling waarbij elke organisatie zelf bepaalt welk deel van IMBOR van toepassing is op hun eigen werkprocessen.

Bij de ontwikkeling van het IMBOR volgt het CROW zo veel als mogelijk de praktijk en zoekt het nadrukkelijk de samenwerking met andere organisaties die in het domein van de buitenruimte actief zijn. Deze organisaties worden ook actief betrokken bij de ontwikkeling van IMBOR en hebben een plek in de beheerorganisatie. In sommige gevallen is er een verregaande samenwerkingsovereenkomst aangegaan om binnen de scope van het IMBOR de ontwikkeling op vakdiciplines te trekken. Zo leggen we de puzzelstukjes van IMBOR aan elkaar vast.

### Businesscase
Het domein van IMBOR bevat informatie over bijna alles wat zich in de openbare ruimte bevindt. In een wereld waar de openbare ruimte het speelveld vormt voor veel maatschappelijke uitdagingen en waar de digitale transformatie naar data gedreven werken en sturen onvermijdelijk is, wil je maar beter over correcte informatie beschikken. 

Een goede beslissing op basis van slechte informatie is uiteindelijk een slechte beslissing. Dit kan grote gevolgen hebben en kost onze maatschappij veel geld als het mis gaat met als gevolg misschien wel een afname in de kwaliteit van leven in onze openbare ruimte.

De algemene businesscase voor het gebruik van IMBOR lijkt hiermee gemaakt: Gebruik IMBOR als model om informatie eenduidig vast te leggen en uit te wisselen zodat informatieverlies wordt voorkomen en werken in de hele keten kwalitatief beter en kosten efficienter wordt.

#### Keten
Als het gaat om de ontwikkeling en beheer van de fysieke openbare ruimte hebben we te maken met een keten van werkzaamheden waar diverse partijen, zowel opdrachtgevres als opdrachtnemers, bij betrokken zijn. Iedere stap in die keten van werkzaamheden kent zijn eigen informatiebehoefte en eigen applicaties en databestanden. Optimalisatie van processen op basis van betrouwbare informatie draagt bij aan een sterk verbeterd (bedrijfs)resultaat. Nu is er in de keten van ontwerp, opdrachtverstrekking, realisatie, inmeten en beheer veel informatieverlies. Ontbrekende informatie wordt met inspecties en metingen weer aangevuld. Dit kost extra inspanning en dus geld. 

De oorzaak van het probleem van het informatieverlies is gelegen in het gebruik van meerdere databestanden met verschillende standaarden, die gekoppeld zijn aan specifieke applicaties. Hierdoor moeten gegevens onderling uitgewisseld worden, terwijl die uitwisselbaarheid niet goed geregeld is. Een ander probleem is gelegen in het ontbreken van applicaties om al tijdens de fasen ‘ontwerp’ en ‘realisatie’ informatie op te slaan, die dan al aanwezig is op een manier dat er later in de keten bij het 'beheer' die informatie gestandaardiseerd beschikbaar is.

De oplossing is gelegen in het creëren van één objectenregistratie dat losgekoppeld is van de applicaties die de informatie gebruiken waar vervolgens alle belanghebbenden in de hele keten gebruik van kunnen maken. Een keten waar het object en zijn informatie centraal staat voor zijn hele levenscyclus. Wanneer deze keten geïmplementeerd en op orde is binnen een organisatie vindt er niet of nauwelijks gegevensverlies plaats en kan er effectief en efficiënt gewerkt worden. De IMBOR ontologie is hiervoor de basis.

#### Opdrachtgevers
Een initiatief van een aantal samenwerkende gemeenten, provincies en andere overheidsinstellingen met veel ruimtelijke objecten in beheer zijn als opdrachtgevers een initiatief gestart om één centrale objectenregistratie mogelijk te maken en te adopteren en te promoten. Dit moet leiden tot een standaard architectuur voor objectgericht werken in de hele keten met een aantal speerpunten:

*	Het definiëren van een Centrale objectenregistratie (met IMBOR als basis);
*	Het definiëren van een randvoorwaarden voor applicaties voor Objectgericht ontwerpen;
*	Het bevorderen van het gebruik van standaarden;
*	Het zorgen voor een uniforme gegevensuitwisseling in de keten;
*	Het zorgen voor een 100% aansluiting van ontwerpstandaarden op beheerstandaarden.

 Hierbij is het doel voor alle objecten, systemen en processen in het beheer van de openbare ruimte te komen tot een semantische standaard waarmee vastlegging, uitwisseling/deling, presentatie en validatie van data gestandaardiseerd kan plaatsvinden. 

<aside class="note" title="
We moete niet meer verwijzen naar CORE Borius. Ik vraag me af of we uberhaupt nog naar een programma moeten verwijzen vanuit IMBOR perspectief. Andersom misschien wel. Daarom beter om algemeen te houden">
</aside>

#### Opdrachtnemers
Als applicaties losgekoppeld worden van de gegevens over het beheer in de openbare ruimte dan kan er betere marktwerking ontstaan. Immers maken alle processen in de keten gebruik van dezelfde ontologie in de objectenregistratie. Dit geeft opdrachtnemers zoals aannemers en software makers de kans om gebruik te maken van die specifieke informatie en daarop diensten te ontwikkelen voor specifieke processen binnen het hele asset management. 

<!--Met de uitwerking van de centrale objectenregistratie kan objectinformatie eenmalig en eenduidig worden vastgelegd tijdens de ontwerpfase. Hiervoor moet de markt bestaande applicaties aanpassen of kan het juist specifieke nieuwe applicaties maken. Informatie die in de ontwerpfase beschikbaar is, moet bij het object opgeslagen kunnen worden en voor andere doeleinden beschikbaar worden gesteld.

De objectinformatie kan worden hergebruikt in de aanlegfase door o.a. aannemers. Aannemers kunnen de data verrijken door in de revisiefase kenmerken toe te voegen aan objecten die van belang zijn voor anderen: geospecialisten, gegevensbeheerders, analisten, beleidsmakers en andere belanghebbend. Software moet beschikbaar komen en gegevens moeten gemakkelijk uitgewisseld worden.

Vanuit de ontwerp- en aanlegfase komt waardevolle data voor de organisatie die ook nog verder verrijkt kan worden. Binnen de oplossingsrichting wordt als fundament voor het verrijken, muteren, beheren en publiceren de centrale objectenregistratie gezien.-->

## Financiën
Er is op dit moment nog geen structurele financiering voor het beheer van het IMBOR. De ontwikkeling van IMBOR wordt op dit moment projectmatig gefinancieerd. Dat betekent dat er technisch gezien moeilijk een vaste beheerorganisatie opgetuigd kan worden.

Via het programma DHOOR wordt verkend hoe een landelijke samenwerking georganiseerd kan worden voor het gestandaardiseerd data delen bij ontwerp, aanleg en beheer van de openbare ruimte. Dit leidt tevens tot een structurele of in ieder geval meerjarige financiering voor beheer en doorontwikkeling van IMBOR.

Vooruitlopende op de kansen om financiering te kunnen regelen voor het beheer van IMBOR, wordt het IMBOR vanaf 2022 gratis als open standaard gepubliceerd onder de voorwaarde dat in de nabije toekomst een alternatief komt voor de financiering voor het beheer.

<aside class="note" title="BOMOS eisen">
De standaard heeft een <b>structurele</b> financiering voor beheer en implementatieondersteuning. Deze is nu nog niet geregeld.
Wel ligt er een voorstel formatieplan om de globale kosten uit te halen. De inschattingen lopen kwa tijdsbesteding al richting de 300k
Dit is een belangrijk aandachtspunt voor de beheercommissie. De vraag is even wat we er over moeten vermelden in het beheerplan op dit moment.
</aside>

<div class="issue" data-number="1212"></div>

### Kosten 

#### Beheer
De kosten voor het beheer van IMBOR bestaan uit kosten voor het bijeenbrengen van de beheerorganisatie voor een transparant beheerproces, onderhoud en publicatie van de standaard en ondersteunende producten.


#### Ontwikkeling
Daarnaast worden de komende jaren ontwikkelkosten verwacht voor verbetering en aanvulling van de ontologie en afstemming met aanpalende standaarden middel alignments.


#### Implementatie
Naast het beheer zullen de eerste jaren inspanningen worden verricht om de toepassing en implementatie van IMBOR te stimuleren en faciliteren. 

<!-- Moet er nog een hoofdstuk baten komen? In mijn optiek niet omdat dit in het hoofdstuk Businescase wordt toegelicht en tot uiting komt.-->
