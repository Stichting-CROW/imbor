# Operationeel
In dit hoofdstuk worden een aantal operationele onderdelen van het beheer van IMBOR beschreven: Het versiebeleid op IMBOR, de wijzigingsprocedure met daarin de rol van de organisatieonderdelen en de documentatie.

## Versiebeleid
Voor het beheer van IMBOR en de ontwikkeling daarvan hebben we vaastgelegd dat deze gestuurd wordt vanuit de inhoud en de praktijk. Mensen die in de praktijk er mee werken bepalen daarmee hoe en welke nieuwe versies op IMBOR er ontstaan. Dit kan gelden voor zowel inhoudelijke wijziging op de versie als ook op de verschijningsvorm waarmee het model wordt gepubliceerd. 

Om tot een nieuwe versie te komen worden er voorstellen geformuleerd in de vorm van Issue's. Deze komen in de beheeromgeving terecht en leiden tot een aangepaste werkversie van IMBOR. De issue's worden open gepubliceerd en staan ook open voor input. De beheerorganisatie is verantwoordelijk voor het bundelen van relevante issue's en deze te implementeren in het model. We spreken van een nieuwe formele release als alle wijzigingen in het model ook via de route van vaststelling zijn gegaan. Hoe deze route in zijn werk gaat staat helder omschreven in de volgende paragraaf bij de wijzigingsprocedure.

Het streven is om geregeld een nieuwe formele versie van IMBOR vast te stellen waar de stakeholders mee kunnen werken. Dat kan een grote wijziging (major release) of indien belangenswaardig een kleinere wijziging (minor release) zijn. Een nieuwe versie van IMBOR betekent:

* Dat issues worden verwerkt in de beheeromgeving van IMBOR (werkversie); 
* Deze issue's inzichtelijk en openbaar zijn;
* De formele wijzigingsprocedure is doorlopen;  
* De nieuwe versie van IMBOR wordt wordt gepubliceerd; 
* Voorafgaand aan publicatie wordt een open consultatieronde wordt gehouden;
* Alle technische documentatie is bijgewerkt;
* De versie wordt aangeboden in de gecommuniceerde uitgifte vormen.

## Uitvoering: wijzigingsprocedure
Het beheer van IMBOR is onderhevig aan wijzigingen. Om alle verzoeken tot wijzigingen te registreren en te behandelen en eventueel door te voeren zijn er procedures opgesteld. Deze procedures doen recht aan een open en transparant versiebeleid. Onderstaand schema schetst op hoofdlijnen de manier waarop wijzigingen binnen komen, worden gecategoriseerd en vervolgens worden verwerkt in een nieuwe versie van IMBOR. In onderstaand schema is stapsgewijs weergegeven hoe dit proces er uit ziet.

![Wijzigingsprocedure IMBOR](hoofdstukken/media/Wijzigingsprocedure2.png "Overzicht van de route die een wijzigingsverzoek af legt")

### Formuleren en registreren

<b>Wijzigingsvoorstel formuleren/indienen</b>
De bedoeling is dat alle stakeholders een voorstel tot wijziging kunnen indienen. Dat betekent alle groepen en vertegenwoordigers in de geschetste beheerorganisatie. Het in te dienen voorstel draagt bij aan een ontwikkeling of innovatie of verbetering van IMBOR. Dat kan dus ook een voorstel zijn die niet inhoudelijk is maar bijvoorbeeld organisatorisch van aard of een wijziging in de documentatie.

Het goed formuleren van het wijzigingsverzoek helpt bij de beoordeling en eventuele implementatie van het voorstel. De service manager van de uitvoeringsorganisatie kan hier bij helpen. 

<b>Registratie in GitHub</b>
Alle voorstellen tot wijziging worden in de ontwikkelomgeving GitHub geregistreerd. Dit is een ontwikkelomgeving dat wordt beheerd door het CROW (specifiek de IMBOR architect). Alle voorstellen worden hier als Issue in geregistreerd en gelabeld. De registratie van meldingen die via mail zijn binnen gekomen of via de website zijn ingediend worden door de service manager ingevoerd en opgevolgd. In gevallen dat een indiener beschikking heeft over een GitHub account en autorisatie heeft kan deze de issues rechtstreeks in GitHub indienen. Als bij registratie onduidelijkheid is over de beschrijving kan verduidelijking worden gevraagd aan de indiener.

Een handleiding van hoe GitHub kan worden gebruikt is beschreven in Bijlage 1

<b>Impact beoordelen/toekennen</b>
Van elk Issue wordt de impact beoordeeld. De impact kent drie categorieën: Laag, Middel, Hoog. De beoordeling van de impact gebeurt door de uitvoeringsorganisatie. Na de beoordeling en juiste labeling van het issue gaat het verder de procedure in. De indiener krijgt van de uitvoeringsorganisatie een korte terugkoppeling en motivering op de prioritering en de impact. Hieronder kort de richtlijnen voor prioritering.

Het is ook mogelijk dat Issue's een categorie of label krijgen die niet direct van invloed is op het IMBOR model. Dit is bijvoorbeeld als er een (implementatie)vraag komt of als er iets in de documentatie moet worden aangepast. Ook deze "issue's" worden wel geregistreerd zodat er een kennis database ontstaat. 

#### Impact bepalen

Via [GitHub issues](https://github.com/Stichting-CROW/imbor/issues) worden opmerkingen en suggesties verzameld voor het verbeteren van het IMBOR. Wanneer issues binnenkomen worden deze gelabeld (inhoudelijk of modelmatig, vakdiscipline, bug of wens) en wordt de impact bepaald:</li>
   <ul><li>	<b>Impact 1 Laag:</b> te verwerken door de uitvoeringsorganisatie IMBOR. Dit betreft bijvoorbeeld:</li>
       <ul><li>	Aanvullen/aanscherpen van vocabulair (definities van objecttypen en attributen)</li>
       <li>	Wijzigingen in het specifiek toekennen van domeinwaarden aan objecttypes</li>
       <li>		Wijzigingen in de toekenning van objecttypes aan vakdisciplines</li>
       <li>		Beantwoorden van vragen en zorgen voor verduidelijking </li></ul>
       <li>  <b>Impact 2 Middel:</b> te bespreken in een expertcommissie. Dit betreft bijvoorbeeld:</li>
       <ul><li>		Inhoudelijke wijzigingen van vocabulair (definities van objecttypen en attributen)</li>
       <li>	Nieuwe, gewijzigde of vervallen domeinwaarden</li>
       <li>	Nieuwe, gewijzigde of vervallen objecttypes</li>
       <li>	Nieuwe, gewijzigde of vervallen attributen </li>
       <li>	Nieuwe, gewijzigde of vervallen klassen</li>
       <li>	 Wijzigen van bestaande minimale datasets</li>
       <li>	Wijzigingen in de bestaande relaties met andere modellen</li>
       <li>	Toevoegen van nieuwe minimale datasets</li></ul>
   <li>	<b>Impact 3 Hoog:</b> te bespreken met een Expertcommissie of in de adviescommissie software leveranciers en vervolgens (indien nodig bespreken en prioriteren) in de beheercommissie IMBOR. Dit betreft bijvoorbeeld:</li>
       <ul><li>	Nieuwe vakdisciplines</li>
       <li>	Aanvullingen of wijzigingen in de structuur of de modelleringsprincipes</li>
       <li>	Nieuwe relaties met andere modellen</li>
       <li>	Aanvullingen of wijzigingen die van invloed zijn op het beheerplan t.a.v.:</li>
          <ul><li> Beheerorganisatie en beheerprocedures</li>
          <li>	Visie</li>
          <li>	Financiering</li>
          <li>	Rechtenbeleid, adoptie en erkenning (open standaard, gebruikerslicenties, Pas-Toe-Of-Leg-Uit lijst)</li>
          <li>	Architectuur (publicatievormen)</li>
          <li>	Kwaliteitsbeleid</li>
          <li>	Wijzigingsbeleid en -procedures</li></ul></ul></ul>

Het labelen en toekennen van impact gebeurd door de uitvoeringsorganisatie. Hier wordt ook altijd terugkoppeling en motivatie over gegeven naar de indiener. Als er twijfel over de impact ontstaat wordt er door de uitvoeringsorganisatie ge-escaleerd naar benodigde andere expertise.

#### Feedbackprocedure
Op verschillende manieren krijgen de betrokkenen feedback op de wijzigingen die zijn ingediend:

<li>Opmerkingen en suggesties voor het verbeteren en doorontwikkelen van IMBOR worden ook verzameld in de reguliere overleggen met het gebruikerscommissie, de adviescommissie softwareleveranciers, de beheercommissie, de expertcommissies en en de overige contacten van de uitvoeringsorganisatie IMBOR met de markt. Ook deze opmerkingen en suggesties worden volgens dezelfde procedure als GitHub-issues gelabeld als de impact wordt bepaald.</li>
<li>Binnen 1 maand na indienen van de issue op GitHub wordt door de uitvoeringsorganisatie IMBOR de issue gelabeld en wordt de impact bepaald (zie administratieve procedure in bijlage 1). </li>
<li>Voor issues met ‘Impact 1 Laag’ wordt door het uitvoeringsorganisatie IMBOR binnen 2 maanden in GitHub beantwoord hoe en wanneer de opmerking/suggestie in IMBOR wordt verwerkt.</li>
<li>Issues met ‘Impact 2 Middel’ worden binnen een jaar besproken in de betreffende expertcommissie. Vervolgens wordt door de uitvoeringsorganisatie IMBOR binnen 1 maand na deze bespreking in GitHub beantwoord hoe en wanneer de opmerking/suggestie in IMBOR wordt verwerkt.</li>
<li>Issues met ‘Impact 3 Hoog’ worden binnen een half jaar besproken in de inhoudelijke expertcommissies en adviescommissie softwareleveranciers en vervolgens via consultatie getoetst. Indien nodig worden de issues besproken in de beheercommissie. Na vaststelling worden de issues door de uitvoeringsorganisatie IMBOR binnen 1 maand in de GITHub beantwoord en wordt uitgelegd hoe en wanneer de opmerkingen/suggesties in IMBOR worden verwerkt.   </li>
<li>Niet-relevante vragen worden snel uitgefilterd om de inzet efficient te houden.</li></ol>

### Verwerken tot voorstellen
Als de wijzigingsverzoeken zijn beoordeeld dan kunnen ze worden verwerkt tot concrete voorstellen. De makkelijkste zijn de voorstellen met impact laag. Deze kunnen met motivatie van de uitvoeringsorganisatie meteen verwerkt worden tot voorstel voor een uitgewerkte wijziging in IMBOR. Voor verzoeken met impact middel en hoog lopen we een andere route:

<b>Impact Middel</b>
Alle voorstellen met impact middel worden gebundeld op basis van de inhoud. De wijzigingsverzoeken worden besproken en behandeld met de betreffende vakinhoudelijke expertcommissies. Dit kan via direct contact of in regulier overleg. De uitvoeringsorganisatie en experts bepalen samen de impact en prioritering van de verzoeken. Als er op inhoud akkoord is en het past binnen de release kalender en de begroting worden de verzoeken concreet uitgewerkt tot een voorstel.

De inhoudelijk projectleider organiseert voor zijn eigen vakdiscipline de bundeling van wijzigingsverzoeken en zorgt voor het bijschakelen van expertise en afstemming met externen en andere standaarden.

Wijzigingen die geparkeerd worden of door voortschrijdend inzicht niet correct zijn kunnen aangepast worden en lopen de route verder volgens schema. Zo kan bij nader inzien de impact groter zijn dan gedacht of op basis van omvang de bundel wijzigingen niet in de begroting passen. Ook kan via een bepaalde route worden besloten dat een wijziging vervalt omdat het bijvoorbeeld niet (meer) past in de architectuur of om ander reden niet in IMBOR kan landen.

<b>Impact Hoog</b>
Voorstellen met impact hoog lopen als het ware dezelfde route maar behoeven een extra toets op begroting en roadmap. Het kan zijn dat extra financiering nodig is of een wijziging projectmatig moet worden opgepakt. Mogelijk vergt dit gesprekken met financiers en bestuur CROW voor extra financiering. De programma manager speelt een rol in de bewaking van de budgetten en de roadmap en stemt af met de beheercommissie.

### Van voorstel naar een vastgestelde wijziging
Op reguliere basis worden de voorstellen voorgelegd aan de leveranciers en de gebruikers om te klankborden. Met leveranciers op basis van regulier overleg en met gebruikers door middel van publicatie en of een gebruikersdag en natuurlijk deelname aan de expertcommissies d.m.v. terugkoppeling. De feedback kan worden meegenomen en verwerkt in een aangepast voorstel indien de impact laag is. Blijkt na consultatie de impact dusdanig hoog of de implementatie van een voorstel niet haalbaar blijkt kan prioritering worden aangepast en het voorstel in een volgende versie worden meegenomen.

<b>ubliceren voorstel</b>
Als alle voorstellen zijn gerealiseerd en haalbaar zijn te verwerken wordt periodiek een pakket met wijzigingen in het IMBOR model als voorstel voor een nieuwe versie gepubliceerd. De beheercommissie draagt zorg voor het feit dat procedures op een afgesproken manier zijn gevolgd en er geen conflicten ontstaan met andere ontwikkelingen. Tevens wordt er in de beheercommissie ook gewaarborgd dat er geen extra conflicten ontstaan met andere standaard beheerders en dat er draagvlak is voor de wijzigingen bij de opdrachtgevers van IMBOR

<b>Vaststellen wijziging</b>
De beheercommissie stelt de nieuwe versie van IMBOR formeel vast. Dit is het moment dat de nieuwe versie ook daadwerkelijk uitgeleverd en geïmplementeerd kan worden.

<b>Aanpassen IMBOR</b>
Een nieuwe versie van IMBOR kan worden ontwikkeld en uitgeleverd. Hierbij geld dat alle producten die verband houden met de nieuwe versie worden aangepast. (zie ook het hoofdstuk over versiebeleid)

<b>Nieuwe standaard publiceren</b>
Als alles is verwerkt kan de nieuwe standaard ook gepubliceerd worden en toegankelijk worden gemaakt voor gebruikers en leveranciers.

## Documentatie
De technische beschrijving van het IMBOR en het beheerplan IMBOR worden open gepubliceerd. Alle documentatie is te vinden via de website van CROW of via deGitHub omgeving.

### Vergaderingen
Er is een duidelijk vergaderschema voor alle groepen binnen de beheerorganisatie van IMBOR. De documenten en verslagen worden ook open gepubliceerd.

<aside class="note" title="vergaderdata">
Is er een aparte sectie op de website van CROW waar alles wordt gepubliceerd? bijvoorbeeld ene categorie op de website van CROW.
https://www.crow.nl/bijeenkomsten-en-congressen
</aside>

### Verslagen en besluiten
Gebruikerswensen en de verwerking daarvan worden vastgelegd op GitHub. Nieuwe versies van IMBOR worden beschikbaar gesteld middels de website van CROW. Tevens worden hierbij de vergaderingen en de vergaderverslagen van de beheercommissie IMBOR en de adviescommissie software leveranciers gepubliceerd. 

<aside class="note" title="verslagen">
Handig om een link op te nemen voor waar de verslagen dan worden gepubliceerd. Ik kan ze niet vinden op de website bijvoorbeeld.
</aside>
